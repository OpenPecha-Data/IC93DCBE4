༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN471
ImageGroup:
ISBN:
13CN7136
n/a
LCCN:
n/a
ha
Title:
པཎ་ཆེན་སྐུ་ཕྲེང་རིམ་བྱོན་གྱི་རྣམ་ཐར། །
paN chen sku phreng rim byon gyi rnam thar/
Author:
||n/a
Descriptor:
Original Publication:
Place:
Publisher:
n/a
n/a;n/a
Iha sal
bod ljongs bod yig die roying dpe skrun khang |
2015
Date:
Volume:
12
Total Volumes:
TBRC Pages:
JLOVI
In/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ།
པཎ་ཆེན་སྐུ་ཕྲེང་དང་པོ་དང་། གཉིས་པ། གསུམ་པནྟི་རྣམ་ཐརྡ།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ།
༄༅། །ཐམས་ཅད་མཁྱེན་ཅིང་གཟིགས་པ་ཆེན་པོ་
པཎ་ཆེན་ཨེར་ཏི་ནིའི་སྐུ་འཕྲེང་དང་པོ་མཁས་གྲུབ་
དགེ་ལེགས་དཔལ་བཟང་དང་། གཉིས་པ་
བསོད་ནམས་ཕྱོགས་གླང༌། གསུམ་པ་
དབེན་ས་པ་བློ་བཟང་དོན་གྲུབ་
བཅས་ཀྱི་རྣམ་པར་ཐར་པ།
བཞུགས་སོ། ། ན་
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



བ
ཕབ་ན་་་ ་
པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ་དཔེ་ཚོགས། །
སྤྱི་ཁྱབ་རྩོམ་སྒྲིག་པ། ་ པད་མ་རྣམ་རྒྱལ།
སྤྱི་ཁྱབ་རྩོམ་སྒྲིག་གཞོན་པ། ས་ལུང་ཕུན་ལགས། བསོད་ནམས། ་
འབྲོང་བུ་ཚེ་རིང་རྡོ་རྗེ། སྙན་གྲགས། །
འཇམ་དབྱངས་ཆོས་འཕེལ། ཚེ་བརྟན་དོན་གྲུབ།
གཙོ་འགན་རྩོམ་སྒྲིག་པ། འབྲོང་བུ་ཚེ་རིང་རྡོ་རྗེ།
གཙོ་འགན་རྩོམ་སྒྲིག་གཞོན་པ། བུ་བྱུང་དབང་འདུས།
རྩོམ་སྒྲིག་ཁུངས་མི། བུ་བྱུང་དབང་འདུས། ལོངས་ཁང་ཕུན་ཚོགས་རྡོ་རྗེ།
བདེ་སྐྱིད་སྒྲོལ་དཀར། ཚེ་དཔལ། །
ཚེ་དབང་རིག་འཛིན།
རྣམ་གྲངས་འདིའི་འགན་འཁུར་བ། བུ་བྱུང་དབང་འདུས། །
《Jh # Ef ## A JE (རྩོiE》 ང }
:
;
# % ri TIJ J] :
ཟླ] # # E*: | • 4 & [9] fift f/i •
E 4L ][1 # ## I ta dri |:
#
{fr j • ༤ | * :
ཟླ] # ཕྱི#། B/IT: FE:
# - ནྣཱ # TE. HE IR JE 1:EE • YF j#
}༌ E! F HE
*] # # TjE HE: tfE
བློ་ {iF fji ， }: ཤི;
项目负责人、普琼旺堆
| g I[E
主副 编初终项



༢
ན་
༄༅། །པཎ་ཆེན་སྐུ་ཕྲེང་དང་པོ་མཁས་གྲུབ་ཐམས་ཅད་མཁྱེན་པ་ལ་ན་མོ།



།པཎ་ཆེན་སྐུ་ཕྲེང་གཉིས་པ་བསོད་ནམས་ཕྱོགས་གླང་ལ་ན་མོ།



ན
，
༄༅། །པཎ་ཆེན་སྐུ་ཕྲེང་གསུམ་པ་དབེན་ས་པ་བློ་བཟང་དོན་གྲུབ་ལ་ན་མོ།



རྒྱལ་གཅེས་མི་སྣ་ཞིག་གིས་རླབས་ཆེན་མེས་རྒྱལ་ལ་
བཅངས་པའི་བརྩེ་སེམས།
《པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ་》པར་སྐྲུན་གྱི་
གླེང་གཞིའི་ཚུལ་དུ་བཀོད་པ།
པད་མ་རྣམ་རྒྱལ།
པཎ་ཆེན་རིན་པོ་ཆེ་སྐུ་ཕྲེང་རིམ་བྱོན་ནི་མཁས་བཙུན་བཟང་གསུམ་གྱི་
དམ་པའི་རྣམ་ཐར་སྐྱོང་མཁན་དང་བོད་བརྒྱུད་ནང་བསྟན་དགེ་ལུགས་པའི་
གྲུབ་མཐའི་དབུ་འཛིན་དང་བློ་བརྟན་འགྱུར་མེད་ཀྱི་རྒྱལ་གཅེས་མི་སྣ་ཤ་སྟག་
ཡིན་ལ། ཁོང་རྣམ་པ་ནི་ནང་བསྟན་ཆོས་ལུགས་ཐད་སྦྱངས་པ་དང་ཤེས་རྒྱ་ཆེ་
ཞིང་། ཆབ་སྲིད་ཐད་རྒྱལ་གཅེས་རིང་ལུགས་ཀྱི་སྲོལ་རྒྱུན་རྒྱུན་འཛིན་དང་དར་
སྤེལ་གནང་སྟེ་མེས་རྒྱལ་གོང་བུ་གཅིག་གྱུར་དང་མི་རིགས་མཐུན་སྒྲིལ། རྒྱལ་
གཅེས་དམངས་ཕན་བཅས་ཀྱི་དར་ཆ་མཐོན་པོར་བསྒྲེངས་ཤིང་། དུས་རབས་
རིམ་བྱུང་གི་ཀྲུང་དབྱང་སྲིད་གཞུང་གི་དབང་གྲགས་ལ་སྲུང་སྐྱོང་དང་བོད་ས་
གནས་བདག་སྐྱོང་བྱ་རྒྱུར་རམ་འདེགས། ཕྱི་ཕྱོགས་བཙན་འཛུལ་པར་དྲག་
རྒོལ། རྒྱལ་ཁབ་ཀྱི་བདག་དབང་དང་མངའ་ཁོངས་ཆ་ཚང་གཅིག་གྱུར་སྲུང་
སྐྱོང་བྱ་རྒྱུ་སོགས་ཀྱི་བྱ་གཞག་ཐད་འགངས་ཆེའི་ལོ་རྒྱུས་ཀྱི་ཕན་ནུས་འདོན་སྤེལ་
དང་། ལེགས་སྐྱེས་ཆེན་པོ་འབུལ་གནང་མཛད་ཡོད། །
དེའང་གསལ་པོར་ཞུས་ཚེ། པཎ་ཆེན་རིན་པོ་ཆེ་སྐུ་ཕྲེང་བཞི་པ་བློ་
·， •



བཟང་ཆོས་ཀྱི་རྒྱལ་མཚན་མཆོག་གིས་འབད་པ་ལྷུར་ལེན་གྱི་སྒོ་ནས་ཆིང་གོང་
མའི་སྲིད་ དབང་དང་འབྲེལ་ ལམ་བཙུགས་ཏེ་མ་སྐུལ་དང་བླངས་ངང༌ཀྲུང་
དབྱང་སྲིད་དབང་གི་བདག་སྐྱོང་འོག་ཞུགས་རྒྱུའི་བླང་བྱ་འདོན་གནང་མཛད་
པ་དང་། པཎ་ཆེན་རིན་པོ་ཆེ་སྐུ་འཕྲེང་ལྔ་པ་བློ་བཟང་ཡེ་ཤེས་མཆོག་གིས་ཀྲུང་
དབྱང་སྲིད་གཞུང་ལ་ཕྱར་བ་གྲུ་འདེགས་ཀྱི་ངང་ནས་ན་གར་བའི་ཟིང་འཁྲུག་
ཞོད་འཇགས་དང་བོད་ས་གནས་སྲིད་གཞུང་ནང་ཁུལ་གྱི་མཐོ་རིམ་མི་སྣ་ཚོས་
དབང་ཆ་རྩོད་ ལེན་བྱེད་པའི་ནང་འཁྲུག་ཞོད་འཇགས་ སུ་ གཏོང་རྒྱུར་རམ་
འདེགས་གང་ལེགས་མཛད་ པར་བརྟེན་གོང་མ་ཁང་ཞི་མཆོག་ གིས་ ཁོང་ ལ་
“པཎ་ཆེན་ཨེར་ཏི་ནི་” ཞེས་པའི་མཚན་གནས་གསེར་གྱི་འཇའ་ས་ཐམ་ ག་
བསྩལ་བ་དང༌། ཕྱིས་སུ་པཎ་ཆེན་སྐུ་ཕྲེང་རིམ་བྱོན་རྣམས་ཀྱིས་མཚན་གནས་
དེ་རང་རྒྱུན་བསྐྱངས་གནང་ཡོད། པཎ་ཆེན་རིན་པོ་ཆེ་སྐུ་ཕྲེང་དྲུག་པ་དཔལ་
ལྡན་ཡེ་ཤེས་མཆོག་གིས་ཀྱང་སྐུ་ཕྲེང་གོང་མ་ཚོ་བཞིན་ཀྲུང་དབྱང་སྲིད་གཞུང་གི་
ཕྱོགས་སུ་བརྟན་པོར་ལངས་ཏེ། ཝང་འགྱུར་མེད་རྣམ་རྒྱལ་གྱི་བྱེད་ངན་ཚབས་
ཆེ་བས་ཨམ་བན་གྱིས་ཝང་འགྱུར་མེད་རྣམ་རྒྱལ་ཁྲིམས་ལ་སྦྱར་བ་དང་། ཝང་
གི་ངན་རོགས་ཀྱིས་ཨམ་བན་གཉིས་དཀྲོངས་པ་སོགས་ཀྱི་དོན་རྐྱེན་བྱུང་སྐབས་
འཕྲལ་དུ་ལྷ་སར་ཆེད་མི་མངགས་པ་དང་དངོས་རྫས་འབོར་ཆེན་འཚམ་གསོལ་
ཞུས་ཤིང་། སྐབས་དེར་པཎ་ཆེན་སྐུ་ཕྲེང་དྲུག་པ་མཆོག་དགུང་ལོ་བཅུ་གཉིས་
ལ་སོན་ཙམ་ཡིན། ཕྱིས་སུ་ཁོང་གིས་དབྱིན་ཇིས་འབྲས་ལྗོངས་ལ་བཙན་འཛུལ་
བགྱིས་པའི་གཡུལ་འགྱེད་ཁྲོད་དབྱིན་ཇིས་བཏང་འཛིན་བྱེད་བཞིན་པའི་ ཤར་
རྒྱ་གར་ཀུང་སིའི་གཡོ་ཁྲིད་ལས་ཐར་ཐབས་བྱས་རྐྱེན་དབྱིན་ཇིས་བོད་ལ་བཙན་
འཛུལ་བྱེད་ པའི་ ལྐོག་ གཡོ་ ནུས་ ལྡན་ ངང་ བཀག་ འགོག་ ཐུབ་ པ་ བྱུང་ཡོད།
，? •



གཞན་ཡང་། སྐབས་དེར་ཁོང་གིས་ལེ་དབར་ཁྲི་ཕྲག་གི་ཕེབས་ལམ་བགྲོད་དེ་
གོང་མའི་གསེར་ཞལ་མཇལ་བར་ཕེབས་ཤིང་གོང་མ་ཆན་ལུང་དགུང་ལོ་བདུན་
ཅུར་ཕེབས་པར་ དགའ་སྟོན་རྟེན་འབྲེལ་ཞུས། པ ཎ་ཆེན་སྐུ་ཕྲེང་བདུན་པ་
བསྟན་པའི་ཉི་མ་མཆོག་གིས་ཀྱང་ཀྲུང་དབྱང་སྲིད་གཞུང་ལ་བོད་ལྗོངས་སྐྱོང་
རྒྱུར་རམ་འདེགས་གནང་ཞིང་། གོར་དམག་གིས་བོད་ལ་བཙན་གནོད་བྱུང་
བའི་གོད་ཆག་སླར་གསོ་ཐོབ་རྒྱུར་མཛད་རྗེས་ཆེན་པོ་འཇོག་གནང་བ་དང་།
འབངས་མི་ སེར་སྐུལ་སློང་ གནང་ནས་ སིང་ པ་ བཙན་འཛུལ་ དམག་མཐར་
བསྐྱོད་ཀྱིས་རྒྱལ་ཁབ་ཀྱི་མངའ་ཁོངས་དང་བདག་དབང་ཆ་ཚང་སྲུང་སྐྱོང་ཐུབ་
པ་བྱུང་ཡོད། ཆིང་སྲིད་གཞུང་དེ་བཞིན་ཉིན་བཞིན་ཉམས་རྒུད་དུ་སོང་བའི་
དུས་སྐབས་སུའང་ཐོག་མཐའ་བར་གསུམ་དུ་མེས་རྒྱལ་གྱི་མངའ་ཁོངས་ཆ་ཚང་
སྲུང་སྐྱོང་བྱེད་པའི་ལངས་ཕྱོགས་ཐོག་ལངས་ནས་བློ་བརྟན་འགྱུར་མེད་ཀྱི་སྒོ་
ནས་ཀྲུང་དབྱང་སྲིད་གཞུང་གིས་བོད་ལ་འཛིན་པའི་བདག་དབང་ལ་སྲུང་སྐྱོང་
དང༌། དུས་རབས་རིམ་བྱུང་གི་ གོང་མ་རིམ་བྱོན་ལ་བཀའ་ གསུང་ཅི་སྒྲུབ།
བོད་སྡོད་ཨམ་བན་རིམ་བྱོན་ཁག་ལ་སྲུང་བརྩི་བགྱིས་ཡོད། པཎ་ཆེན་རིན་པོ་
ཆེ་སྐུ་ཕྲེང་བརྒྱད་པ་བསྟན་པའི་དབང་ཕྱུག་མཆོག་ནི་ཆིང་རྒྱལ་རབས་ཀྱི་དུས་
མཇུག་ཏུ་བྱོན་ཞིང་། སྐབས་དེར་ཆབ་སྲིད་ཀྱི་རྣམ་པ་གྱ་གྱུ་ཅན་དང་རྒྱལ་ཁབ་
རང་ཡང་ཟང་ཟིང་གི་ཁྲོད་དུ་གནས་པའི་ལོ་རྒྱུས་ཀྱི་རྒྱབ་ལྗོངས་འོག ཁོང་གིས་
ཐོག་མཐའ་བར་ གསུམ་ དུ་ཀྲུང་ དབྱང་སྲིད་ གཞུང་ལ་སྲུང་བརྩི་ བྱ་ རྒྱུ་ རྒྱུན་
འཁྱོངས་དང་ རྒྱལ་ ཁབ་ཀྱི་བདག་ དབང་ སྲུང་ སྐྱོང་བྱེད་ པའི་ ལངས་ ཕྱོགས་
བརྟན་པོར་བཟུང་ནས་དབྱིན་ཇི་བཙན་འཛུལ་པས་བོད་དུ་བཙན་འཛུལ་བྱེད་
པའི་བྱ་ངན་ལ་མཐའ་གཅིག་ཏུ་འགོག་རྒོལ་གནང་ཡོད། པཎ་ཆེན་རིན་པོ་ཆེ་



སྐུ་ཕྲེང་དགུ་པ་ཆོས་ཀྱི་ཉི་མ་མཆོག་གིས་སྐུ་ཚེའི་སྟོད་དུ་ཧུར་བརྩོན་ཆེན་པོས་
དབྱིན་འགོག་འཐབ་རྩོད་གནང་ཞིང་། ལྕགས་ཕག་ལོའི་གསར་བརྗེའི་རྗེས་
དབྱིན་ཇི་བཙན་རྒྱལ་རིང་ལུགས་དང་བོད་ཀྱི་མཐོ་རིམ་ལོག་སྤྱོད་སྟོབས་ཤུགས་
ཀྱིས་མེས་རྒྱལ་ཁ་བྲལ་གཏོང་བའི་བྱ་ངན་ལ་ངོ་རྒོལ་གནང་རྒྱུ་མཐའ་འཁྱོངས་
དང༌། སྐུ་ཚེའི་སྨད་ལ་མེས་རྒྱལ་ནང་སར་ཞབས་ཀྱི་ཁ་ལོ་བསྒྱུར་ནས་རི་འགོག་
དམག་འཁྲུག་ནང་བཞུགས་སྟབས་གོ་མིང་སྲིད་གཞུང་གིས་ཁོང་ལ་'“ རྒྱལ་ཁབ་
སྐྱོང་བའི་དགེ་རྒན་ཆེན་པོ་རྒྱལ་བསྟན་ཡོངས་ཀྱི་བདག་ པོ་ ཐམས་ཅན་མཁྱེན་
པ་”ཞེས་པའི་ན་ཚན་བསྟོད་འཇའ་ས་གནང་ཡོད་ དེ་ལྟར་རིན་པོ་ཆེ་ཁོང་ཉིད་
ནི་བཙན་རྒྱལ་རིང་ལུགས་ཀྱི་བཙན་འཛུལ་ལ་ངོ་རྒོལ་གནང་མཁན་དང་འ་ངར་
ཆེ་བའི་རྒྱལ་གཅེས་རིང་ལུགས་ཀྱི་ཆོས་ལུགས་མི་སྣ་ཞིག་ཡིན་ཞིང་། ཁོང་གིས་
མེས་རྒྱལ་གོང་བུ་གཅིག་གྱུར་དང་མི་རིགས་མཐུན་སྒྲིལ་སྲུང་སྐྱོང་གནང་རྒྱུའི་
ཐད་སྐུ་ཚེ་གང་པོར་ངལ་བ་དང་དུ་བླངས་གནང་ཡོད་པ་དང་། ཁོང་གིས་ནན་
ཅིང་དུ་ཨེ་ཤེ་ཡ་གསར་པའི་རིག་གཞུང་སློབ་ཚོགས་ཀྱི་ཁོངས་མིའི་ཚོགས་ཆེན་
ཐེངས་གསུམ་པའི་ཐོག་ཁ་བྱང་དུ་བོད་ལྗོངས་ནི་ཀྲུང་གོའི་མངའ་ཁོངས་ཤིག་
ཡིན་ 》ཞེས་པའི་གསུང་བཤད་སྤེལ་གནང་བ་དེ་ལས་ཁོང་གིས་བོད་ལྗོངས་ནི་
ཀྲུང་གོའི་མངའ་ཁོངས་ཁ་བྲལ་དུ་མི་རུང་བའི་ཆ་ཤས་ཤིག་ཡིན་པའི་ལོ་རྒྱུས་ཀྱི་
Mi t
རྒྱུས་ཐོག་གི་ཕུལ་དུ་བྱུང་བའི་བཙན་རྒོལ་རྒྱལ་གཅེས་ཀྱི་ཆོས་ལུགས་གཙོ་འཛིན་
མི་སྣ་ཞིག་ཡིན་པའང་གང་ལེགས་མངོན་ཐུབ། །
༢༠༡༡ལོའི་ཟླ་ ༧པའི་ཚེས་ ༢༣ ཉིན། བློ་མཐུན་ཞི་ཅིན་ཕིང་མཆོག་
གིས་གདན་ ས་ བཀྲ་ ཤིས་ ལྷུན་ པོར་ གཟིགས་སྐོར་ གནང་ སྐབས་བཀྲས་ ལྷུན་
• 1 •



དགོན་ནི་པཎ་ཆེན་སྐུ་ཕྲེང་རིམ་བྱོན་གྱི་བཞུགས་སྒར་ཡིན་ཞིང་། དེར་ཡུན་
རིང་གི་ལོ་རྒྱུས་དང་ཕུལ་བྱུང་གི་སྲོལ་རྒྱུན་ལྡན་པ་དང་། བགྲང་བྱ་དུ་མའི་རིང་
བཀྲས་ལྷུན་དགོན་གྱིས་པཎ་ཆེན་རིན་པོ་ཆེ་སྐུ་ཕྲེང་བཅུ་པ་མཆོག་གི་དགོངས་
པའི་རྒྱུན་བསྐྱངས་ནས་རྒྱལ་གཅེས་ཆོས་གཅེས་དང་རྒྱལ་སྐྱོང་དམངས་ཕན་གྱི་
མིག་དཔེར་གྱུར་ཡོད། རེ་བར་ལྗོངས་ཡོངས་ཀྱི་རྒྱ་ཆེའི་ཆོས་ལུགས་མི་སྣ་ཚོས་
བོད་བརྒྱུད་ནང་བསྟན་གྱི་རྒྱལ་གཅེས་རིང་ལུགས་ཀྱི་ཕུལ་བྱུང་སྲོལ་རྒྱུན་དར་
སྤེལ་དང་། མུ་མཐུད་ནས་རང་ངོས་ཀྱི་བློ་སྦྱོང་ལ་ཤུགས་སྣོན། སྤྱི་ཚོགས་ཀྱི་
འགན་འཁྲི་འབད་པ་ལྷུར་ལེན། རང་འགུལ་གྱི་སྒོ་ནས་མེས་རྒྱལ་གོང་བུ་གཅིག་
གྱུར་དང་མི་རིགས་མཐུན་སྒྲིལ་ལ་སྲུང་སྐྱོང་བཅས་བྱས་ཏེ་བོད་ལྗོངས་འདི་
བཞིན་རྒྱལ་ཡོངས་ དང་མཉམ་ དུ་ ཁྱོན་ཡོངས་ནས་ འབྱོར་ འབྲིང་ སྤྱི་ ཚོགས་
འཛུགས་སྐྲུན་ གྱི་ དམིགས་ཚད་མངོན་ གྱུར་ ཡོང་ཆེད་ཧུར་བརྩོན་ཆེན་པོས་
ལེགས་སྐྱེས་འབུལ་དགོས་ཞེས་གསལ་སྟོན་གནང་ཡོད། གོང་གསལ་བློ་མཐུན་
ཞི་ཅིན་ཕིང་གི་གསུང་བཤད་དུམ་བུ་དེ་ནི་པཎ་ཆེན་སྐུ་ཕྲེང་རིམ་བྱོན་རྣམས་ལ་
བསྩལ་བའི་གཟེངས་བསྟོད་དང་ཁོང་རྣམ་པའི་མཛད་འཕྲིན་ལ་ཡི་རང་གནང་
བ་ཞིག་ཡིན་ལ། ལྗོངས་ཡོངས་ཀྱི་ཆོས་ལུགས་ལས་རིགས་མི་སྣར་གནང་བའི་
ཐུགས་རེ་ནན་པོ་ཞིག་ཀྱང་ཡིན།
དེ་ལྟར་བོད་ལྗོངས་སྤྱི་ཚོགས་ཚན་རིག་ ཁང་དང་བཀྲས་ལྷུན་དགོན་
གཉིས་པོས་མཉམ་འབྲེལ་ཐོག་《 པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ་》
ཞེས་པ་རྩོམ་སྒྲིག་བྱས་ཤིང་། དེ་ཡང་བཀྲས་ལྷུན་དགོན་གྱིས་པཎ་ཆེན་སྐུ་ཕྲེང་
རིམ་བྱོན་གྱི་མཛད་རྣམ་གྱི་མ་དཔེ་མཁོ་འདོན་དང་། བོད་ལྗོངས་སྤྱི་ཚོགས་
ཚན་རིག་ཁང་གིས་མ་དཔེ་ལེགས་སྒྲིག་དང་ཞུ་དག་གཏན་འབེབས། རྩོམ་སྒྲིག་
• •



བཅས་ཀྱི་འགན་ཁུར་བ་དང་། ལྷ་ས་རྣམ་སྲས་ས་ཁང་གསར་སྤེལ་ཚད་ཡོད་
ཀུང་སིས་རམ་འདེགས་རོགས་སྐྱོར་གནང་ནས་ཕྱོགས་གསུམ་པོའི་ཐུན་མོང་གི་
འབད་བརྩོན་འོག་ད་ལམ་དཔེ་ཚོགས་འདི་ཉིད་དུས་ཡུན་ལོ་གཅིག་གི་འཆར་
གཞི་ལྟར་དང་ེ་སྐྲུན་འགྲེམས་སྤེལ་ཐུབ་པ་བྱུང་ཡོད།
དཔེ་ཚོགས་འདིའི་ནང་དོན་ཕལ་མོ་ཆེ་ནི་ཕྱི་ལ་འགྲེམས་སྤེལ་བགྱིས་པ་
ཐོག་མ་ཡིན་པས་དེ་ཉིད་ལེགས་སྒྲིག་དཔེ་སྐྲུན་བྱ་ཐུབ་པ་བྱུང་བ་ནི་རང་ལྗོངས་
དང་རྒྱལ་ཡོངས་ནང་བསྟན་ལས་རིགས་ཐད་ཀྱི་དོན་ཆེན་ཞིག་ཡིན་ཞིང་། དེའི་
ཕན་ཡོན་ནི་བསམ་གྱིས་མི་ཁྱབ་པ་དང་དོན་སྙིང་གཏིང་ཟབ་ལྡན་པ་ཞིག་ཡིན་
དཔེ་ཚོགས་འདི་བཞིན་ དཔེ་སྐྲུན་འགྲེམས་ སྤེལ་ ཐུབ་པ་དེས་རང་རྒྱལ་ སྲིད་
གཞུང་གིས་ཆོས་དད་རང་མོས་དང་། བོད་བརྒྱུད་ནང་བསྟན་དང་དེ་བཞིན་
དད་ལྡན་མང་ཚོགས་ཀྱི་ཆོས་དད་རང་མོས་ཀྱི་འདོད་བློ་སྐོང་ཐུབ་ཀྱི་ཡོད་པ་
མཚོན་ཐུབ་ལ། དངོས་དོན་འབོར་ཆེན་གྱི་ཐོག་ནས་ཏཱ་ལའི་བོད་ཀྱི་“ ནང་
བསྟན་རྩ་མེད་གཏོང་བ་” ཞེས་པའི་འཁྱོག་བཤད་ལ་སུན་འབྱིན་གང་ལེགས་
བྱས་ཡོད། གཞན་ཡང་། 《 པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ་》ལས་
པཎ་ཆེན་རིན་པོ་ཆེ་སྐུ་ཕྲེང་རིམ་བྱོན་གྱི་ནང་བསྟན་རིག་པའི་སྦྱངས་པ་དང་
ཤེས་རྒྱུ་མངོན་ཐུབ་ཅིང་། དཔེ་ཚོགས་འདི་ནི་རྒྱལ་གཅེས་ཆོས་ལུགས་གཙོ་
འཛིན་གྱི་མཛད་རྣམ་ཧ་ཅང་གལ་འགངས་ཆེ་བ་ཞིག་ཡིན་ཞིང༌། དེར་ལྗོངས་
ཡོངས་ཀྱི་ཆོས་ལུགས་ལས་རིགས་མི་སྣས་བོད་བརྒྱུད་ནང་བསྟན་གྱི་ལྟ་གྲུབ་དང་
དགོངས་པར་ཞིབ་འཇུག་འཚོལ་ཞིབ་བྱ་རྒྱུར་གལ་ཆེའི་མཛུབ་ཁྲིད་ཀྱི་ནུས་པ་
ལྡན་ཡོད། མཛད་རྣམ་ཁྲོད་གཙོ་བོ་པཎ་ཆེན་རིན་པོ་ཆེ་སྐུ་ཕྲེང་རིམ་བྱོན་གྱི་
རྒྱལ་གཅེས་དང་དམངས་སྐྱོང་། མེས་རྒྱལ་གོང་བུ་གཅིག་གྱུར་དང་མི་རིགས་
， ti •



མཐུན་སྒྲིལ་ལ་སྲུང་སྐྱོང་བྱེད་ཕྱོགས་སྐོར་གྱི་གསུང་བཤད་དང་མཛད་རྗེས་སྐོར་
འཁོད་ཡོད་སྟབས། དེས་རྒྱ་ཆེའི་ཆོས་ལུགས་མི་སྣ་དང་དད་ལྡན་མང་ཚོགས་
རྣམས་ཀྱི་ཡིད་ཀྱི་དང་བ་འདྲེན་པར་སློབ་གསོ་ཐེབས་རྒྱུར་ཕན་པ་ཡོད་ཅིང་།
མཐུན་སྒྲིལ་ ཐུབ་པའི་སྟོབས་ཤུགས་མཐའ་ དག་ ལ་མཐུན་སྒྲིལ་ གྱིས་ བོད་ ཀྱི་
དཔལ་འབྱོར་སྤྱི་ཚོགས་འཕེལ་རྒྱས་གཏོང་རྒྱུར་ཁོང་ཚོའི་ཧུར་བརྩོན་གྱི་ནུས་པ་
འདོན་སྤེལ་གང་ལེགས་ཐུབ་རྒྱུར་ཡང་ཕན་ནུས་ཐོན་ངེས་ལགས།
པ ད་མ་རྣམ་རྒྱལ། བོད་རང་སྐྱོང་ལྗོངས་སྲིད་གྲོས་ཀྱི་ཀྲུའུ་ཞི་སྐུ་གཞོན་
དང་བོད་ལྗོངས་སྤྱི་ཚོགས་ཚན་རིག་ཁང་གི་ཡོན་ཀྲུང་།



དཔེ་སྐྲུན་གསལ་བཤད།
པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་པོ་ཨེར་ཏི་ནི་སྐུ་འཕྲེང་
རིམ་བྱོན་གྱི་མཛད་རྣམ་ཆེན་མོ་འདི་ནི། བཀྲས་ལྷུན་དགོན་དང་འདི་ག་རྣམ་
ཐར་རྩོམ་སྒྲིག་ཚོགས་ཆུང་ནས་འབྲེལ་ཡོད་དཔྱད་གཞི་འཚོལ་བསྡུ་དང་། དཔེ་
བསྡུར། རྩོམ་སྒྲིག པར་སྐྲུན་སོགས་ཀྱི་བགྱི་སྒོ་ཀུན་གཙང་ལེན་དང་། ལྷ་ས་
རྣམ་སྲས་ས་ཁང་གསར་སྤེལ་ཚད་ཡོད་ཀུང་སིས་པར་སྐྲུན་གྱི་འགྲོ་སོང་གང་ཡོད་
ནར་མར་གཏོང་གནང་མཛད་ནས་ལེགས་སྒྲིག་པར་སྐྲུན་ཞུས་པ་ཞིག་ལགས།
ཐམས་ཅད་མཁྱེན་ཅིང་གཟིགས་པ་ཆེན་པོ་པཎ་ཆེན་ཨེར་ཏི་ནི་སྐུ་འཕྲེང་
རིམ་བྱོན་གྱི་མཛད་རྣམ་ཆེན་མོ་འདི་བཞིན་དེབ་ཕྲེང་བཅུ་གཉིས་གི་གྲངས་ལྡན་
ཞིག་ཡིན་ཅིང་། མཛད་རྣམ་ཧྲིལ་པོའི་གོ་རིམ་སྒྲིག་སྟངས་ནི་སྐུ་འཕྲེང་དང་པོ་
མཁས་གྲུབ་དགེ་ལེགས་དཔལ་བཟང་དང་། སྐུ་འཕྲེང་གཉིས་པ་བསོད་ནམས་
ཕྱོགས་གླང་། སྐུ་འཕྲེང་གསུམ་པ་དབེན་ས་པ་བློ་བཟང་དོན་གྲུབ་གསུམ་གྱི་
མཛད་རྣམ་ཁུངས་ དག་ གང་རྙེད་རྣམས་ དཔེ་ཚོགས་ ཀྱི་དེབ་དང་ པོའི་ནང་
ཕྱོགས་གཅིག་ཏུ་བསྒྲིགས་ནས་བམ་པོ་གཅིག་ཏུ་བྱས་ཏེ་བསྒྲིགས་ཡོད་པ་དང་།
སྐུ་འཕྲེང་བཞི་པ་ བློ་བཟང་ཆོས་རྒྱན་གྱི་མཛད་རྣམ་ཁག་ དཔེ་ཚོགས་ ཀྱི་དེབ་
གཉིས་པ་དང་། སྐུ་འཕྲེང་ལྔ་པ་བློ་བཟང་ཡེ་ཤེས་ཀྱི་མཛད་རྣམ་ཁག་མ་དཔེ་ཇི་
བཞིན་དཔེ་ཚོགས་ཀྱི་དེབ་གསུམ་པ་དང་བཞི་པའི་ནང་བསྒྲིགས་ཡོད་ལ། སྐུ་
འཕྲེང་དྲུག་པ་བློ་བཟང་དང་ལ་ལྡན་ཡེ་ཤེས་ཀྱི་མཛད་རྣམ་ཡིག་འབོར་མང་པོ་
ཡོད་པའི་རྐྱེན་གྱིས་དཔེ་ཚོགས་ཀྱི་དེབ་ལྔ་པ་དང་དྲུག་པ། བདུན་པ་བཅས་



སྟོད་ཆ་བར་ཆ་སྨད་ཆ་ གསུམ་ དུ་ཕྱེ་ནས་བསྒྲིགས་ཡོད་པ་དང་། སྐུ་འཕྲེང་
བདུན་པ་བློ་བཟང་བསྟན་པའི་ཉི་མའི་མཛད་རྣམ་དེ་ཡང་ཡིག་འབོར་མང་བས་
སྟོད་སྨད་གཉིས་སུ་དབྱེ་སྟེ་དཔེ་ཚོགས་ཀྱི་དེབ་བརྒྱད་པ་དང་དགུ་པའི་ནང་
བསྒྲིགས་ཡོད། སྐུ་འཕྲེང་བརྒྱད་པ་བློ་བཟང་བསྟན་པའི་དབང་ཕྱུག་གི་མཛད་
རྣམ་དེ་དཔེ་ཚོགས་ཀྱི་དེབ་བཅུ་པ་དང་། སྐུ་འཕྲེང་དགུ་པའི་མཛད་རྣམ་དེ་མ་
དཔེ་ཇི་བཞིན་སྟོད་ཆ་སྨད་ཆ་གཉིས་རང་སོང་བཞག་ནས་དཔེ་ཚོགས་ཀྱི་དེབ་
བཅུ་གཅིག་པ་དང་བཅུ་གཉིས་པར་བསྒྲིགས་ཡོད།
པཎ་ཆེན་ཐམས་ཅད་མཁྱེན་པ་སྐུ་འཕྲེང་རིམ་བྱོན་གྱི་མཛད་རྣམ་ཁག
སྐུ་འཕྲེང་དང་པོ་ནས་བཞི་པའི་བར་གྱི་མ་ཡིག་དག་རྩོམ་པ་པོ་ཅི་རིགས་ཀྱིས་
མཛད་པ་འདུག་ཅིང་། སྐུ་འཕྲེང་ལྔ་པ་ནས་དགུ་ པའི་ བར་ གྱི་མཛད་རྣམ་
རྣམས་སྐུ་འཕྲེང་གང་ཉིད་ཀྱི་གསོལ་གཟིམ་གཉིས་སོགས་སྐུ་བཅར་བ་མི་སྣ་གཙོ་
གྲས་ནས་སྐུ་འཕྲེང་གང་ཉིད་ཀྱི་ཉིན་རེའི་བགྱི་སྒོ་དངོས་རྣམས་ཐོ་འགོད་མཛད་
པའི་ཟིན་བྲིས་དངོས་དག་མ་ཕྱིར་བྱས་ནས་བསྒྲིགས་པ་ཞིག་རེད་འདུག་ཅིང་།
ནང་དོན་ཐད་ཉེ་རབས་བོད་ཀྱི་ལོ་རྒྱུས་ལ་ལྟ་བའི་མེ་ལོང་ཞིག་ཡིན་ཞེས་བརྗོད་
ཆོག་སྟེ། བོད་ཀྱི་ཆབ་སྲིད། དཔལ་འབྱོར། རིག་གནས་སྤྱི་དང་། ལོ་རྒྱུས།
དམག་དོན། རྒྱ་བོད་མི་རིགས་དབར་གྱི་འབྲེལ་བ། བོད་ཀྱི་སྐྱེས་ཆེན་བླ་སྤྲུལ་
ཁག་གི་ཐུན་མོང་མ་ཡིན་པའི་སྐུ་ཚེའི་བགྲོད་རིམ་དང་། ཡང་སྲིད་ངོས་འཛིན་
ཞུ་ཐབས། དེ་བཞིན་བོད་ཀྱི་དམངས་སྲོལ་ཡན་གྱི་ཤེས་བྱ་ཇི་སྙེད་ཅིག་བཞུགས་
པས། བོད་རིག་པར་ཞིབ་འཇུག་དང་། བོད་ཀྱི་སྐྱེས་ཆེན་བླ་སྤྲུལ་ཁག་གི་སྐུ་ཚེ་
ཧྲིལ་པོའི་མཛད་རྣམ་ལ་ཞིབ་འཇུག་བྱ་འདོད་ཡོད་པའི་གཟུར་གནས་བློ་ལྡན་
རྣམས་ལ་མེད་དུ་མི་རུང་བའི་རིན་བྲལ་ གྱི་དཔྱད་གཞིའི་ཡིག་ཚང་ཞིག་ ཀྱང་



ལགས།
མཛད་རྣམ་ཧྲིལ་པོ་པཎ་ཆེན་ཐམས་ཅད་མཁྱེན་པ་རིམ་བྱོན་གྱི་གདན་ས་
ཆེན་པོ་གཙང་བཀྲ་ཤིས་ལྷུན་པོའི་ཤིང་པར་ཆེན་མོ་མ་ཕྱིར་བྱས་ནས་བསྒྲིགས་
ཤིང་། ནང་དོན་གྱི་གོ་རིམ་ཐད། ཐོག་མར་ཡུལ་དུས་གང་དུ་སྐུ་བལྟམས་པའི་
མཛད་པ་དང་། བྱིས་པའི་རོལ་རྩེད་ཀྱི་ངོ་མཚར་ཅན་གྱི་མཛད་པ་བཞེས་ཚུལ།
ཡང་སྲིད་རིན་པོ་ཆེ་ཇི་ལྟར་བྱས་ནས་ངོས་འཛིན་མཛད་ཅིང་གདན་ས་ཆེན་པོ་
གཙང་བཀྲ་ཤིས་ལྷུན་པོར་གདན་དྲངས་ཚུལ། དགེ་ཚུལ་སློང་གི་བསླབ་སྡོམ་
བཞེས་ཚུལ། དགེ་བའི་ཤེས་གཉེན་ཆེན་པོ་གང་གི་སྐུ་མདུན་ནས་མདོ་སྔགས་ཀྱི་
གཞུང་ལུགས་སྤྱི་དང་བྱེ་བྲག་གང་དང་གང་ལ་སྦྱངས་པ་མཛད་ཚུལ། གཙང་
བཀྲ་ཤིས་ལྷུན་པོའི་རྒྱལ་མཚན་མཐོན་པོའི་གསེར་ཁྲིར་ཞབས་སོར་འཁོད་ཅིང་།
རྒྱ་ཆེའི་སེར་སྐྱ་མང་ཚོགས་ཀྱི་འདོད་པའི་འབྲས་བུ་ཇི་ལྟར་སྨིན་པར་མཛད་པ།
ལུགས་གཉིས་ཀྱི་མཛད་པའི་སྙིང་པོ་བྱིན་རླབས་ཀྱི་མཚན་ཁ་རབ་ཏུ་འབར་བའི་
བླ་བརྒྱུད་ཀྱི་གདམས་པ་ཆེས་ཆེར་སྤེལ་ཞིང་རིན་བྲལ་གསུང་རྩོམ་གྱི་ནོར་བུ་སྤེལ་
ཚུལ། མཐའ་མར་ངོ་མཚར་གྱི་ལྟས་དུ་མ་དང་བཅས་དགོངས་པ་ཆོས་དབྱིངས་
སུ་ཐིམ་ཞིང་དགོངས་རྫོགས་ཇི་ལྟར་སྒྲུབ་པ་བཅས། ནང་དོན་གྱི་གོ་རིམ་སྒྲིག་
སྟངས་འདི་བཞིན་སྐུ་འཕྲེང་འོག་མ་ལྔ་པོ་གཅིག་མཚུངས་ལྟ་བུར་མཆིས། །
མཛད་རྣམ་དཔེ་ཚོགས་འདིའི་མ་དཔེ་ཕལ་ཆེ་བ་གཙང་བཀྲ་ཤིས་ལྷུན་པོ་
དགོན་གྱི་ཤིང་པར་གཞིར་བཟུང་བ་ཡིན་ཞིང་། མཁས་གྲུབ་ཐམས་ཅད་མཁྱེན་
པའི་གསང་བའི་རྣམ་ཐར་རྗེ་བཙུན་ཆོས་ཀྱི་རྒྱལ་མཚན་གྱིས་མཛད་པ་འདིའི་མ་
ཡིག་དཔེ་རྙིང་ལག་བྲིས་མ་ཞིག་བླ་བྲང་བཀྲ་ཤིས་འཁྱིལ་ནས་མཁོ་འདོན་གནང་
བྱུང་ཞིང་། གསང་རྣམ་དེ་ལ་ཆོས་སྡེ་ཆེན་པོ་སྐུ་འབུམ་དགོན་གྱི་པར་མ་ཞིག་



ཀྱང་འདུག་པས། དེ་གཉིས་བསྡུར་བ་ཞུས་རྗེས་སྐུ་འབུམ་དགོན་གྱི་པར་མ་དེ་
ཡི་གེ་དག་ལ་ནང་དོན་ཅུང་རྒྱས་ཙམ་འདུག་པས་ཐེངས་འདིར་སྐུ་འབུམ་གྱི་པར་
མ་དེ་མ་ཕྱིར་བཟུང་ནས་བསྒྲིགས་པ་ལགས།
ཐེངས་འདིའི་མཛད་རྣམ་རྩོམ་སྒྲིག་མཛད་ཕྱོགས་སྐོར། འདི་ག་དཔེ་
རྙིང་རྩོམ་སྒྲིག་མཛད་ ཕྱོགས་ ཀྱི་ གཏན་འབེབས་གཞིར་བཅས། ལེགས་ སྒྲིག་
གང་ལེགས་ཞུས་པ་ལགས་ཏེ། དེ་ཡང་འདི་ག་བོད་ལྗོངས་བོད་ཡིག་དཔེ་རྙིང་
དཔེ་སྐྲུན་ཁང་གི་དཔེ་སྐྲུན་ཞུ་ཕྱོགས་ནི། སྔ་རབས་སུ་ཤིང་པར་འགོད་སྐབས་
དཔེ་ཞུས་མཛད་མཁན་རྣམས་ཀྱི་ཕྱག་བཞེས་ལ་མིག་དཔེ་དང་། ཉེ་རབས་ཀྱི་
དཔེ་རྙིང་དཔེ་སྐྲུན་གནང་ཕྱོགས་ཀྱི་རྗེས་སུ་འབྲངས་ཏེ། གཅིག་ནས་བརྗོད་
དོན་ཐད་མ་དཔེའི་ནང་འཁོད་ལྟར་ལས་སྣོན་སྡེ་ཕྲ་མོ་ཙམ་ཡང་བྱེད་མི་ཆོག་
པའི་རྩ་དོན་དམ་འཛིན་ཐོག ཡིག་མཁན་གྱི་འབྲི་ནོར་ཡིན་ངེས་བློ་དོགས་ཆོད་
རིགས་རྣམས་སྐབས་འཕྲལ་དག་བཅོས་དང་ལྷག་ཆད་དོར་ལེན་ཞུས་ཤིང་། བློ་
དོགས་གཙང་མར་མ་ཆོད་པའི་རིགས་མ་ཡིག་སོར་བཞག་ཐོག་མ་ཡིག་གི་གཤམ་
དུ་གུག་རྟགས་（ )འདིའི་ནང་དག་བཅོས་ཀྱི་ཡིག་འབྲུ་རྣམས་བཅུག་ཡོད། མ་
ཡིག་མི་གསལ་བའི་རྐྱེན་གྱིས་དོགས་གནས་བྱུང་རིགས་ལ་འགོ་མཇུག་ཏུ་ཐེ་ཚོམ་
གྱི་རྟགས་ - འདི་བཀོད་ཡོད་པ་དང་། ཡི་གེ་ཤིན་ཏུ་མི་གསལ་ཞིང་ངོ་མ་ཆོད་
པའི་རིགས་ལ་རྟགས་_ — | _|འདི་བཀོད་ཡོད་( འོན་ཀྱང་རྟགས་འདིས་ཡིག་
གྲངས་བསྟན་མེད།） མ་ཡིག་ལ་ཆད་སྐྱོན་བྱུང་ཞིང་གང་ཆད་པའི་ཡི་གེ་ངོས་
འཛིན་ཐུབ་ངེས་དག་གུག་རྟགས་ འདིའི་ནང་བཅུག་ཡོད། མ་དཔེའི་ནང་
མཆན་བུ་ཡིག་ཆུང་ཡོད་རིགས་དག་གུག་རྟགས་( ) འདིའི་ནང་དུ་བཅུག་ཡོད།
མཚམས་འདིར་དམིགས་སུ་ཞུ་རྒྱུར། ལྷ་ས་རྣམ་སྲས་ས་ཁང་གསར་སྤེལ་



ཚད་ཡོད་ཀུང་སིས། གཟིགས་རྒྱང་ཆེན་པོས་མི་རིགས་རིག་གནས་ལ་མཐོང་
ཆེན་གྱིས་སྐྱེས་ཆེན་དམ་པ་རྣམས་ཀྱི་མཛད་རྣམ་ཁག་མི་ཉམས་དར་སྤེལ་དང་མི་
རབས་རྗེས་མར་ལག་སྤྲོད་ཐུབ་ཕྱིར། འགྲོ་གྲོན་འབོར་ཆེ་དགྱེས་གཏོང་མཛད་
པས་ཐམས་བཅད་མཁྱེན་ཅིང་གཟིགས་པ་ཆེན་པོ་པཎ་ཆེན་ཨེར་ཏི་ནི་སྐུ་འཕྲེང་
རིམ་བྱོན་གྱི་མཛད་རྣམ་ཕྱོགས་སྒྲིག་ཆེན་མོ་འདི་བདེ་བླག་ངང་པར་སྐྲུན་ཞུ་ཐུབ་
པ་བྱུང་བས། འདི་ག་རྣམ་ཐར་རྩོམ་སྒྲིག་པ་ཡོངས་ནས་ཡི་རང་ཞུ་བ་དང་
ཆབས་ཅིག་ཁ་ཞེ་གཉིས་མེད་ཀྱིས་ཐུགས་རྗེ་ཆེ་ཞུ་རྒྱུ་དང་། གཙང་བཀྲ་ཤིས་
ལྷུན་པོའི་དམངས་གཙོ་བདག་གཉེར་ཨུ་ཡོན་ལྷན་ཁང་ནས་རྣམ་ཐར་གྱི་མ་དཔེ་
རྩལ་འཚོལ་ཞུ་སྐབས་རོགས་རམ་གང་ཆེ་གནང་བ་དང༌། སྐུ་འཕྲེང་རིམ་བྱོན་
གྱི་རིན་བྲལ་པར་རིས་རྣམས་ལྷུག་པོར་མཁོ་འདོན་གནང་བ་མ་ཟད། རྣམ་ཐར་
ཧྲིལ་པོར་པར་ཞུས་ཐེངས་རེ་གནང་བ་སོགས་ཟོལ་མེད་ཀྱི་རོགས་རམ་གནང་
བར་འདི་ག་རྩོམ་སྒྲིག་པ་ཡོངས་ནས་ཐུགས་རྗེ་ཆེ་ཞུ་བ་བཅས།
མཛད་རྣམ་རྩོམ་སྒྲིག་ཚོགས་ཆུང་གིས།
2()1:1ལོའི་ཟླ་1ཚེས་15ལ།



སྔོན་འགྲོའི་གསལ་འདེབས།
༄༅། །རབ་དཀར་ཁ་བའི་ས་འཛིན་གྱི་མུ་ཁྱུད་ཟླུམ་པོར་བསྐོར་བའི་
གངས་ཅན་སཱ་ལའི་སྨན་ལྗོངས་ཆེན་པོ་འདིར་གནས་འཆའ་བའི་བོད་མི་རིགས་
འདིའི་ཆོས་དང་རིག་གཞུང་གི་ལོ་རྒྱུས་ནི། གངས་རི་ཆེན་པོ་ཏི་སེ་ལས་འོངས་
པའི་སྒེག་ལྡན་ཛཱ་ཧུའི་བུ་མོ་ལས་ཁུངས་དག་ཅིང་རྒྱུན་རིང་བ། ཕྲ་ཞིང་ཞིབ་ལ་
རྟོགས་དཀའ་བའི་ཟབ་དོན་ཕུན་སུམ་ཚོགས་པའི་སྙིང་པོས་མཚོན་པའི་ནང་
དོན་རྒྱ་མཚོ་ལས་གཏིང་ཟབ་ཅིང་། ནམ་མཁའ་ལས་ཀྱང་མཐའ་ཀླས་པ་ཞིག་
ཡོད་པ་ནི་རྣམ་དཔྱོད་ཅན་རྣམས་ཀྱི་ཁྲོད་དུ་རླུང་ལྟར་གྲགས་པ་འདི་བཞིན་
ལགས་ལ། དེ་ཡང་སྔོན་དུས་སུ་བཀའ་དྲིན་གཞལ་མཐའ་བྲལ་བའི་ཆོས་རྒྱལ་
རིམ་བྱོན་དང་བསྟན་པ་སྔ་དར་ཕྱི་དར་སྐབས་རྣམས་སུ་བྱོན་པའི་ལོ་ཙཱ་བ་དང་།
པཎ་གྲུབ་རྣམས་ཀྱིས་འབད་པ་བརྒྱ་ཕྲག་དང་དུ་བླངས་ཏེ། བཀའ་བསྟན་
གཙུག་ལག་མང་པོ་ཁ་བ་ཅན་པའི་བརྡ་སྐད་དུ་བསྒྱུར་ནས་ཐོས་བསམ་འཆད་
ཉན་གྱི་སྲོལ་བཟང་པོ་ལེགས་པར་བཙུགས་ཤིང་འཕེལ་རྒྱས་བྱུང་བའི་གོ་རིམ་
ཁྲོད། མཁས་གྲུབ་གཉིས་ལྡན་གྱི་སྐྱེས་བུ་དམ་པ་མང་པོས་བཀའ་བསྟན་གཙུག་
ལག་དེ་དག་གི་དགོངས་པ་ལེགས་པར་བཀྲལ་ཏེ། བྱ་བ་དང་བྱ་བ་མ་ཡིན་པའི་
བླང་དོར་གྱི་གནས་ལ་ཤིན་ཏུ་རྨོངས་པའི་འགྲོ་བ་ལོང་བ་ལྟ་བུ་རྣམས་ལ་ཤེས་
རབ་ཀྱི་མིག་རས་རྣམ་པར་དག་པ་སྦྱིན་པའི་རིས་སུ་མ་ཆད་པའི་བོད་བརྒྱུད་
ནང་བསྟན་ཞེས་སྙན་པའི་བ་དན་དཀར་པོ་ས་གསུམ་ན་གཡོ་བ་འདི་ཉིད་བསྐྲུན་
པ་སྤྱི་དང་། བྱེ་བྲག་སྟོན་པ་བཅོམ་ལྡན་འདས་ཀྱི་མདོ་སྔགས་ཀྱི་གསུང་རབ་
] -



མཐའ་དག་གི་དགོངས་དོན་མ་ལུས་པ་དྲི་མ་མེད་པའི་རིགས་པའི་ལམ་ནས་ཇི་
བཞིན་འགྲེལ་པ་ལ་འགྲན་པའི་ཟླ་དང་བྲལ་བ་ནི། ཁམས་གསུམ་ཆོས་ཀྱི་རྒྱལ་
པོ་ཤར་རྒྱལ་བ་ཙོང་ཁ་པ་ཆེན་པོ་བློ་བཟང་གྲགས་པའི་དཔལ་ཉིད་ལགས་ཤིང་།
གང་ཉིད་ཀྱི་མདོ་སྔགས་ཟུང་འབྲེལ་གྱི་བསྟན་པ་དྲི་བྲལ་ཚང་ལ་མ་ནོར་བ་འདི་
ཉིད་ཐོས་ བསམ་ སློབ་ གཉེར་ བྱེད་ པའི་ བསྟི་ གནས་ མང་ དུ་ བསྐྲུན་ ཡོད་ ལ། །
འདས་ཟིན་པའི་ལོ་རྒྱུས་ནང་བསྟི་གནས་དེ་དག་ལས་གསེར་རིའི་འཕྲེང་བ་ཚར་
དུ་དངར་བ་ལྟ་བུའི་མཁས་གྲུབ་གཉིས་ལྡན་གྱི་སྐྱེས་བུ་དམ་པ་བསམ་གྱིས་མི་
ཁྱབ་པ་དུ་མ་བྱོན་ནས། དེ་དག་གིས་སྐུ་ཚེ་ཧྲིལ་པོ་ ཐོས་བསམ་སྒོམ་སྒྲུབ་ལ་
གཞོལ་བའི་ཚུལ་ལམ་བསྟན་འགྲོའི་དོན་དུ་མཛད་སྤྱོད་ཅི་དང་ཅི་གནང་བའི་
སྐོར་རྗེས་འཇུག་སློབ་མ་རྣམས་ཀྱིས་རང་གི་ཉམས་ལེན་དུ་འཁྱེར་བ་ལ་དེ་ཤེས་
དགོས། ཤེས་པ་ལ་བལྟ་ས་ཞིག་དགོས་པས་དྭངས་ཤིང་གསལ་བའི་བལྟ་བའི་མེ་
ལོང་གཅིག་བུ་ནི་དམ་པ་དེ་དག་གི་རྣམ་ཐར་རྒྱས་བསྡུས་ཁག་ཡིན་པ་ཡང་།
སྔོན་བྱོན་སྟོན་པའི་རྣམ་ཐར། རྗེས་འཇུག་གདུལ་བྱའི་ཉམས་ལེན། ཞེས་པ་
ལྟར་དང་གཅིག གཉིས་སུ། རྣམ་ཐར་གྱི་བརྩམས་ཆོས་ཁག་ལོ་རྒྱུས་རིག་པའི་
གལ་ཆེའི་གྲུབ་ཆ་ཞིག་ཡིན་པས་ནང་བསྟན་དང་ བོད་ རིག་ པར་ཞིབ་འཇུག་
མཁན་རྣམས་ལའང་ཉེ་བར་མཁོ་བ་དང་། གསུམ་ན། སྐལ་ལྡན་གྱི་གདུལ་བྱ་
མང་པོའི་རེ་བ་སྐོང་བ་སོགས་དགོས་པ་དུ་མའི་སླད་དུ། མཛད་ཕྱོགས་སྲིད་
ཇུས་བཟང་པོའི་རྒྱབ་ལྗོངས་འོག་རྒྱལ་བསྟན་རིན་པོ་ཆེར་སྲིད་ཞུ་བླ་ན་མེད་པ་
དང་། རང་ཅག་ཁ་བ་རི་པ་བ་རྣམས་ལ་ཐུགས་རྗེ་དང་བཀའ་དྲིན་ལྷག་པར་ཆེ་
བ། རྒྱལ་ བ་ འོད་ མཚན་མགོན་པོ་ མི་ ཡི་ སྲིད་ པ་ བཟུང་ བ་ ༧གོང་ ས་ ཀུན་
གཟིགས་སྐྱབས་མགོན་པཎ་ཆེན་སྐུ་ཕྲེང་རིམ་བྱོན་རྣམས་ཀྱི་རྣམ་ཐར་དེབ་ཀྱི་



གླེགས་བུའི་གཟུགས་སུ་པར་བསྐྲུན་བགྱིས་པ་ལགས་ན། རང་ཅག་ཕྱི་རབས་ཀྱི་
གདུལ་བྱ་རྣམས་ཀྱིས་སྔོན་བྱོན་སྐྱེས་བུ་དམ་པ་དེ་དག་གི་སྐུ་གསུངས་ཐུགས་ཀྱི་
མཛད་སྤྱོད་ངོ་མཚར་རྨད་དུ་བྱུང་བ་རྣམས་ལ་ཁ་མིག་ཡར་བལྟ་བྱས་ནས་རྗེས་
སུ་བསླབ་སྟེ་དལ་འབྱོར་ཐོབ་པ་དོན་ལྡན་དུ་བྱ་བ་ནི་གནད་ཀྱི་དོན་པོར་མཐོང་
ངོ་། །
ཞེས་སྔོན་འགྲོའི་གསལ་འདེབས་ཅུང་ཟད་ཞུས་པ་འདི་ནི་གདན་སའི་དབུ་འཛིན་
རྣམས་ཀྱི་བཀའ་དགོངས་བཞིན་བཀྲས་ལྷུན་ལྕགས་ པ་ དཀའ་ཆེན་བློ་བཟང་ཉི་མས་བྲིས་
ང་འོ། །



དཀར་ཆག
མཁས་གྲུབ་དགེ་ལེགས་དཔལ་བཟང་གི་རྣམ་པར་ཐར་པ་ཡོངས་འཛིན་
ཡེ་ཤེས་རྒྱལ་མཚན་གྱིས་མཛད་པ་བཞུགས་སོ། ། ………… （ 1 )
མཆོད་པར་བརྗོད་པ། .…………
.. ( 1 )
དང་པོ། སྐུ་འཁྲུངས་པའི་མཛད་པ། .…….
.. . (1)
གཉིས་པ། རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས་པ། (2)
གསུམ་པ། བོ་དོང་ཕྱོགས་ལས་རྣམ་རྒྱལ་དང་རིགས་པ་འགྲན་པའི་སྐོར།
……………………………… （3)
བཞི་པ། དགུང་ལོ་བཅོ་བརྒྱད་བཞེས་པའི་ཚེ་འཇམ་དབྱངས་སྨྲ་བའི་སེང་གེ་
ལ་བསྟོད་པ་མཛད་ཚུལ། །
………………….…. (6 )
ལྔ་པ། དགེ་སློང་གི་སྡོམ་པ་བཞེས་པ། ..………
...， (8)
དྲུག་པ། རྗེ་བཙུན་ཙོང་ཁ་པ་དང་ཐོག་མར་ཞལ་མཇལ་བ། （3)
བདུན་པ། སྡོམ་གསུམ་བཅས་མཚམས་ཕྲ་མོ་ལས་མི་འདའ་བའི་དམ་བཅའ་
བཅུ་བཞེས་ཚུལ། ……………………. ………………… （ 1 1)
བརྒྱད་པ། རོང་སྟོན་ཆེན་པོ་ཤཱཀྱ་རྒྱལ་མཚན་གྱིས་རྩོད་པ་བྱའོ་ཞེས་དྲིལ་
བསྒྲགས་པའི་སྐོར། …………………….………………………………… ( 1(3）
དགུ་པ། མཁས་གྲུབ་ཆོས་རྗེ་རི་བོ་མདངས་ཅན་དུ་ཕེབས་ནས་རང་གི་རྟོགས་
པ་གཏམ་དུ་བསྙད་པ། .……… …………………………… (25)
བཅུ་པ། རྒྱལ་བ་དགེ་འདུན་གྲུབ་ཀྱིས་ཆོས་རྗེ་མཁས་གྲུབ་རྗེ་ལ་བསྔགས་པ་



མཛད་ཚུལ། ……
.……..…….（33)
བཅུ་གཅིག རྗེ་བཙུན་ཙོང་ཁ་པ་ཆེན་པོ་སྐུ་ཞིང་དུ་གཤེགས་རྗེས་སྐུའི་སྣང་བ་
ཡང་ཡང་བསྟན་ནས་ཆོས་གསུངས་ཚུལ། ………………………（3）
བཅུ་གཉིས། དགའ་ལྡན་གྱི་གསེར་ཁྲི་རིན་པོ་ཆེར་ཞབས་སོར་འཁོད་པ།
...….…..……… ……………. （：3S )
བཅུ་གསུམ། དགོངས་པ་ཆོས་དབྱིངས་སུ་ཐིམ་ཚུལ། ...… …… （ 1 ）
བཅུ་བཞི། བརྩམས་ཆོས་ཇི་ཙམ་བཞུགས་པའི་སྐོར། …………… （ 1:5)
བཅོ་ལྔ། མཁས་གྲུབ་ཆོས་རྗེའི་ཐུགས་སྲས་སྐོར། .……… ……… （ {{) )
མཁས་གྲུབ་ཐམས་ཅད་མཁྱེན་པའི་རྣམ་ཐར་མཁས་པའི་ཡིད་
འཕྲོག་ཅེས་བྱ་བ་བཞུགས་སོ། ། ………. . .. （：{ } )
མཆོད་པར་བརྗོད་པ། ……………………………………………………………………( )( ) )
གཞུང་དོན་དངོས་བཤད་པ། ………..……………….……….……………………… ( ,51)
དང་པོ། སྐུ་བལྟམས་པའི་མཛད་པ། ………… ……… （ 2)
གཉིས་པ། དགེ་ཚུལ་སློང་གི་སྡོམ་པ་་བཞེས་ཚུལ། ……………… （33)
གསུམ་པ། རྗེ་བཙུན་ཙོང་ཁ་པ་དང་ཐོག་མར་ཞལ་མཇལ་བ། .…… （:5:5）
བཞི་པ། གཙང་ཕྱོགས་སུ་རྗེ་བཙུན་ཙོང་ཁ་པའི་བསྟན་པ་སྤེལ་བ། །
.…….…………… ( (5() )
ལྔ་པ། རོང་སྟོན་པ་ཤཱཀྱ་རྒྱལ་མཚན་གྱིས་རིགས་པ་རྩོད་ཅེས་དྲིལ་བསྒྲགས་པའི་
སྐོར། …… .
… ( (51)
དྲུག་པ། དགའ་ལྡན་གྱི་གསེར་ཁྲི་རིན་པོ་ཆེར་ཞབས་སོར་འཁོད་པ།
...， ( (5(6)



བདུན་པ། མཁས་གྲུབ་ཆོས་རྗེའི་འཁྲུངས་རབས་ཀྱི་ཆེ་བ་མདོར་བསྡུས།
……………… ( 69）
བརྒྱད་པ། ཆོས་ཀྱི་འཁོར་ལོ་བསྐོར་ཞིང་ཐུགས་སྲས་བསྐྱངས་པ།
…………… (7( )
དགུ་པ། རྩོད་པའི་མཛད་པས་མཁས་པའི་མདུན་སར་འགྱིངས་བ།
....(71)
བཅུ་པ། རྩོམ་པའི་མཛད་པ་བསྐྱངས་ཚུལ། .………………………… (71)
བཅུ་གཅིག ལུགས་གཉིས་ཀྱི་མཛད་པ་མདོར་བསྡུས། （74)
བཅུ་གཉིས། དགོངས་པ་ཆོས་དབྱིངས་སུ་ཐིམ་ཚུལ་ . （7ty）
མཁས་གྲུབ་ཐམས་ཅད་མཁྱེན་པའི་རྣམ་ཐར་བསྡུས་པ་བཞུགས་སོ། །
….… （7) )
མཆོད་པར་བརྗོད་པ། ………………
......(79)
རྩོམ་པར་དམ་བཅའ་བ། .…… …
(75) )
གཞུང་དོན་དངོས་བཤད་པ། …… …… ……. ...... (75) )
དང་པོ། སྐུ་སྐྱེ་བ་གང་དུ་བཞེས་པའི་སྐོར། …
(8{) )
གཉིས་པ། ལྷག་པའི་ལྷ་མཆོག་དག་གིས་རྗེས་སུ་བཟུང་ཚུལ། .… （81）
གསུམ་པ། རྗེ་བཙུན་ཙོང་ཁ་པ་གཤེགས་རྗེས་མནལ་ལམ་དུ་ཡང་ཡང་བྱོན་པའི་
སྐོར། ………………………………………………………………………………………… (༦){ ） )
བཞི་པ། དགོངས་པ་ཆོས་དབྱིངས་སུ་ཐིམ་ཚུལ། ..….…… …. (98)
མཁས་གྲུབ་ཐམས་ཅད་མཁྱེན་པའི་གསང་བའི་རྣམ་ཐར་རྗེ་བཙུན་
ཆོས་ཀྱི་རྒྱལ་མཚན་གྱིས་མཛད་པ་བཞུགས་སོ། ། …… （ 1 (){） )
3



དང་པོ། མཆོད་པར་བརྗོད་པ། …………
( 1 )( )
གཉིས་པ། རྩོམ་པར་དམ་བཅའ་བ། ..… .
...... ( 1（) 1 )
གསུམ་པ། རྣམ་ཐར་དངོས་འཆད་པ། ……
. .. ( 1 () 1 )
དང་པོ། སྐུ་ཚེ་སྔ་མའི་རྣམ་པར་ཐར་པ། .
( 1()3 )
གཉིས་པ། སྐུ་ཚེ་འདིའི་རྣམ་པར་ཐར་པ། .……… ( 1 1() )
( དང་པོ། ) རྗེ་བཙུན་ཙོང་ཁ་པ་དང་ཐོག་མར་མཇལ་བའི་སྐོར། ... ( 1 1(༡)
(གཉིས་པ།)རྒྱལ་བའི་བསྟན་པ་ལ་བྱ་བ་མཛད་ཚུལ། … … ( 1 11)
(གསུམ་པ། ) དམ་ཅན་རྒྱ་མཚོས་འཕྲིན་ལས་སྒྲུབ་ཚུལ། .… (11f6 )
(བཞི་པ། )རྗེ་བཙུན་ཙོང་ཁ་པ་གཤེགས་རྗེས་སྐུའི་སྣང་བ་བསྟན་ནས་ཆོས་
གསུངས་པའི་སྐོར།…
( 1:53）
( ལྔ་པ། ) ངོ་མཚར་བའི་ལྟས་བཅས་དགོངས་པ་ཆོས་དབྱིངས་སུ་ཐིམ་ཚུལ།
………… ………… … ( 17 ] )
( དྲུག་པ། ) སླར་ཡང་ཇི་སྐད་བཤད་པའི་དོན་བསྡུས་ཏེ་བརྗོད་པ། །
...………， ( 17:)
མཁས་གྲུབ་ཆོས་རྗེའི་ཕྱི་ནང་གསང་གསུམ་གྱི་རྣམ་ཐར་སྒོ་ནས་གསོལ་
བ་འདེབས་པ་དད་པའི་རོལ་མཚོ་སྤེལ་བའི་ཟླ་འོད་
ཅེས་བྱ་བ་བཞུགས་སོ། ། ……… .
( 178)
དང་པོ། ཕྱིའི་རྟོགས་པ་བརྗོད་པ། ..……………. （ 178)
གཉིས་པ། ནང་གི་རྟོགས་པ་བརྗོད་པ། །
གསུམ་པ། གསང་བའི་རྟོགས་པ་བརྗོད་པ། ……… （183)
མཇུག་གི་བསྔོ་སྨོན། ………………
…... ( 18 ༣ )
........................
.…



པཎ་ཆེན་བསོད་ནམས་ཕྱོགས་གླང་གི་རྣམ་ཐར་ཤིན་ཏུ་
མདོར་བསྡུས་བཞུགས་སོ། ། .…………………. ………..… （ 1 S6 )
རྒྱལ་བ་དབེན་ས་པ་བློ་བཟང་དོན་གྲུབ་ཀྱི་རྣམ་པར་ཐར་པ་ཡོངས་
འཛིན་ཡེ་ཤེས་རྒྱལ་མཚན་གྱིས་མཛད་པ་བཞུགས་སོ། །
... ( 1（36)
དང་པོ། མཆོད་པར་བརྗོད་པ། …. ………………………. ( 196)
གཉིས་པ། སྐུ་བལྟམས་པའི་སྐོར། ………… ...... ( 1{36)
གསུམ་པ། རྗེ་སྐྱབས་མཆོག་དཔལ་བཟང་དང་ཐོག་མར་མཇལ་བའི་སྐོར།
. .. ( 19(9)
བཞི་པ། རབ་བྱུང་བའི་སྡོམ་པ་བཞེས་པ། .…………………………… （2()2)
ལྔ་པ། གཙང་བཀྲས་ལྷུན་དགོན་དུ་ཕེབས་པ།
（ 2(0:5)
དྲུག་པ། རབ་འབྱམས་མདོ་སྔགས་ཀྱི་གཞུང་ལ་ཐོས་བསམ་མཛད་ཚུལ།
(2()6）
བདུན་པ། རྒྱལ་བ་དབེན་ས་པ་ཆེན་པོས་རྗེ་བཙུན་སྐྱབས་མཆོག་དཔལ་བཟང་
དྲུང་ནས་མདོ་སྔགས་ཀྱི་དབང་ལུང་མང་དུ་གསན་ཞིང་བླ་མ་ལྷའི་
གཟིགས་སྣང་ངོ་མཚར་ཅན་མང་དུ་བྱུང་བའི་སྐོར། .… (208)
བརྒྱད་པ། གྲུབ་ཆེན་ཆོས་ཀྱི་རྡོ་རྗེ་དང་ཐོག་མར་ཞལ་མཇལ་ཞིང་དེས་རྗེས་
སུ་བཟུང་བའི་ཚུལ། །
， （213)
དགུ་པ། དག་པའི་འཁོར་ཚོགས་ལ་ཆོས་ཀྱི་འཁོར་ལོ་བསྐོར་བ།
.………. (221)
བཅུ་པ། འདྲེ་གདོན་གདུག་པ་ཅན་དམ་ལ་བཏགས་ཚུལ། .….(222)



བཅུ་གཅིག བྱང་ཆུབ་ཀྱི་ལམ་ཆ་ཚང་ལ་སྒྲུབ་པ་མཐར་ཕྱིན་མཛད་རྒྱུའི་དམ་
བཅའ་བཀོད་ཚུལ། .….
…… (225)
བཅུ་གཉིས། ཐམས་ཅད་མཁྱེན་པ་དྷརྨ་བཛྲའི་དྲིན་དྲན་ནས་མགུར་གསུངས་
ཚུལ། ………….
（227)
བཅུ་གསུམ། ཀུན་མཁྱེན་ལེགས་པ་དོན་གྲུབ་དང་ཞལ་མཇལ་ཚུལ།
……………… (23(）)
བཅུ་བཞི། དགེ་སློང་གི་སྡོམ་པ་བཞེས་པ། ...………………. (231)
བཅོ་ལྔ། དབུས་རིའི་རྩེར་དབེན་དགོན་ཕྱག་བཏབ་པ། .…… (235）
བཅུ་དྲུག སྐུ་ཚེ་སྔ་མའི་འཁྲུངས་རབས་དག་པའི་འཁོར་ལ་གསུངས་པའི་སྐོར།
.……...….……….………….……….…………….……………………….. (23S)
བཅུ་བདུན། ཐུགས་སྲས་ཇི་ཙམ་བསྐྱངས་པའི་ཚུལ། …………… ( 2 1(）)
བཅོ་བརྒྱད། གསུང་རྩོམ་ཇི་ཙམ་བཞུགས་ཚུལ། . ………… (2411)
བཅུ་དགུ། དགོངས་པ་ཆོས་དབྱིངས་སུ་ཐིམ་ཚུལ། .…………………… （ 247)
རྒྱལ་བ་དབེན་ས་པ་བློ་བཟང་དོན་གྲུབ་ཀྱི་རྣམ་པར་ཐར་བ་བསྡུས་པ་
བཞུགས་སོ། ། .…….….
（2)( ) )
དང་པོ། བསྟོད་ཕྱག་མཛད་པ། .………………… .………… (2)( ) )
གཉིས་པ། སྐུ་བལྟམས་པའི་ཚུལ། .………………………………………… (215(） )
གསུམ་པ། རབ་བྱུང་གི་སྡོམ་པ་བཞེས་པ། ……………….
བཞི་པ། དབུས་གཙང་མཁས་གྲུབ་དུ་མའི་མདུན་ནས་གདམས་ངག་ཟབ་མོ་
གསན་ཚུལ།
(237)
ལྔ་པ། གྲུབ་ཆེན་ཆོས་ཀྱི་རྡོ་རྗེ་དང་མཇལ་ཞིང་གང་དེས་རྗེས་སུ་བཟུང་བ།
…………… （26) (0)



དྲུག་པ། དབེན་པའི་གནས་སུ་ཐུགས་དམ་ལ་བརྩོན་པས་རྒྱུད་ལ་ཉམས་རྟོགས་
ཁྱད་པར་ཅན་འཁྲུངས་ཚུལ། ………………………………….（267 )
བདུན་པ། འདྲེ་གདོན་གདུག་པ་ཅན་དམ་དུ་བཏགས་ཚུལ། …… (27：5）
བརྒྱུད་པ། བླ་མ་དམ་པ་དྷརྨ་བཛྲའི་དྲིན་དྲན་ཞིང་མགུར་གསུངས་པ།
བ…………… （27) )
དགུ་པ། ཀུན་མཁྱེན་ལེགས་པ་དོན་གྲུབ་དང་ཞལ་མཇལ་བ། . (281)
བཅུ་པ། དགེ་སློང་གི་སྡོམ་པ་བཞེས་པ། .……………………………… (282 )
བཅུ་གཅིག དབུས་རིའི་རྩེར་དབེན་དགོན་ཕྱག་བཏབ་པ། .….(29(0)
བཅུ་གཉིས། ཐུགས་སྲས་ཇི་ཙམ་བསྐྱངས་པའི་སྐོར། ……………… (2) 1 )
བཅུ་གསུམ། དགོངས་པ་ཆོས་དབྱིངས་སུ་ཐིམ་པ། ……………………… (2(y2 )



༄༅། །མཁས་གྲུབ་དགེ་ལེགས་དཔལ་བཟང་གི་རྣམ་པར་
ཐར་པ་ཡོངས་འཛིན་ཡེ་ཤེས་རྒྱལ་མཚན་གྱིས་
མཛད་པ་བཞུགས་སོ། །
མཆོད་པར་བརྗོད་པ།
༈ དགེ་ལེགས་རབ་དཀར་ཚོགས་གཉིས་གོམས་པའི་མཐུས། །དཔལ་
ལྡན་སྐུ་བཞིའི་གོ་འཕང་མཆོག་བརྙེས་ཀྱང༌
། །བཟང་པོའི་མཛད་པས་གདུལ་
བྱ་མི་འདོར་བ། ། དཔལ་ལྡན་བླ་མའི་ཞབས་ལ་གསོལ་བ་འདེབས། ། ཞེས་
བསྔགས་པ། །
དང་པོ། སྐུ་འཁྲུངས་པའི་མཛད་པ།
༈ རྗེ་རིན་པོ་ཆེའི་ནང་ཐུགས་ཀྱི་སྲས་གཅིག་མཁས་གྲུབ་སྨྲ་བའི་ཉི་མ་
དགེ་ལེགས་དཔལ་བཟང་ནི། སྔོན་དུས་ཡུན་རིང་པོ་ནས་བྱང་ཆུབ་མཆོག་ཏུ་
ཐུགས་བསྐྱེད་དེ་རྒྱལ་སྲས་ཀྱི་སྤྱོད་པ་རྒྱ་མཚོར་བསླབས་ནས་ཞིང་འདིར་འཇམ་
མགོན་བླ་མའི་མདོ་སྔགས་ཀྱི་བསྟན་པའི་སྙིང་པོ་མཐར་ཐུག་པ་འདི་ཉིད་འཛིན་
ཅིང་སྤེལ་བའི་ཆེད་དུ་སྨོན་ལམ་གྱི་དབང་གིས་བསམས་བཞིན་དུ་བྱོན་པ་ཞིག་སྟེ།
མཁས་གྲུབ་ཆེན་པོ་འདི། ལ་སྟོད་བྱང་གི་ སའི་ ཆ་ ལྡོག་ གཞུང་དུ་བྱུང་པའི་
དཔོན་རིགས་ཡབ་བཀྲ་ཤིས་དཔལ་བཟང་དང་། ཡུམ་བུ་འདྲེན་རྒྱལ་མོ་གཉིས་
ཀྱི་སྲས་སུ་རབ་བྱུང་དྲུག་པའི་ཤིང་མོ་གླང་གི་ལོ་《 ལོར་》ངོ་མཚར་བའི་ལྟས་དང་



བཅས་ཏེ་འཁྲུངས་སོ། ། ཡབ་ཡུམ་དེ་གཉིས་ལ་སྲས་གསུམ་ཡོད་པ་ལས། རྗེ་
འདི་ཆེ་བ་དང་། བ་སོ་ཆོས་ཀྱི་རྒྱལ་མཚན་བར་པ་དང༌། ཆུང་བ་བསོད་ནམས་
བཀྲ་ཤིས་ཞེས་པ་ཞིག་བྱུང་ངོ༌། །
དེ་ལྟར་མཁས་གྲུབ་ཆེན་པོ་འདི་ནི་སྔོན་ནས་ལམ་ལ་སྦྱངས་པའི་མཐུ་
བརྟས་པས་འཁྲུངས་ཙམ་ཉིད་ནས་བྱིས་པའི་རྒུད་པ་གང་ཡང་མེད་ཅིང༌། ཆོས་
དང་ཆོས་མིན་འབྱེད་པའི་བློ་གྲོས་ཐོགས་པ་མེད་པ་ཞིག་བྱུང་ནས་བདག་ཉིད་
ཆེན་པོ་འདི་ནི་སྐྱེས་བུ་དམ་པ་ཞིག་བསམས་བཞིན་དུ་བྱོན་པའོ། ། ཞེས་གླེང་
ཞིང་། མཁས་གྲུབ་ལྷ་དབང་པའི་སྐྱེ་བ་ཡིན་པར་གྲགས་པས་མཁས་གྲུབ་ཅེས་
མཚན་ཆུང་ངུ་ནས་ཐོགས་སོ། །
གཉིས་པ། རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས་པ།
༈ དེ་ནས་རྒྱལ་བ་སྲས་དང་བཅས་པ་དང༌། དམ་ཅན་ཆོས་སྲུང་
ཐམས་ཅད་ཀྱིས་རྗེ་འདི་པ་འཇམ་མགོན་བླ་མའི་བསྟན་པའི་སྲོག་ཤིང་འཛིན་
ཕྱིར་ཐུགས་རྒྱུད་བསྐུལ་ཞིང་སྔོན་ནས་གོམས་པའི་མཐུས་ངེས་འབྱུང་གི་བསམ་
པ་ཤུགས་དྲག་པོས་རབ་ཏུ་བྱུང་བའི་ལོ་ཚིགས་སུ་སླེབས་མ་ཐག་གནས་བརྟན་
འདུལ་བ་འཛིན་པ་མཁན་ཆེན་སེང་གེ་རྒྱལ་མཚན་དཔལ་བཟང་པོས་མཁན་པོ་
མཛད། རྒྱ་མ་བ་ཡོན་ཏན་འོད་ཀྱིས་སློབ་དཔོན་མཛད་ནས་རབ་ཏུ་བྱུང་ཞིང་
དགེ་ཚུལ་གྱི་སྡོམ་པ་བཞེས། མཚན་དགེ་ལེགས་དཔལ་བཟང་པོ་ཞེས་གསོལ།
དེ་ནས་མཁན་སློབ་གཉིས་ལས་བསླབ་བྱ་གསན་ཏེ་དགེ་ཚུལ་གྱི་བསླབ་བྱ་ཡན་
ལག་དང་བཅས་པ་མིག་གི་འབྲས་ བུ་ ལས་ ཀྱང་ གཅེས་པར་བསྲུངས་ཏེ་ཚུལ་
ཁྲིམས་རྣམ་པར་དག་པར་མཛད་པ་གཞིར་བཟུང་ནས་གངས་ཅན་གྱི་པཎྜི་ཏ་



ཆེན་པོ་ རྗེ་ བཙུན་ རེད་མདའ་ པའི་ཞབས་ ལ་ གཏུགས་ ཏེ་ཚད་མ་སྡེ་ བདུན།
མངོན་པ་གོང་འོག བྱམས་ཆོས་སྡེ་ལྔ། དབུ་མ་རིགས་ཚོགས། འདུལ་བ་
རྣམས་ལ་སྦྱངས་ཏེ་རིང་པོར་མ་ཐོགས་པར་མཁས་པའི་པ་རོལ་ཏུ་སོན། རྡོ་རྗེ་
འཛིན་པ་ཡེ་ཤེས་དཔལ་བ་ལ་ཀྱི་རྡོ་རྗེའི་དབང་དང་ལམ་འབྲས་ཆ་ལག་དང་
བཅས་པ་ཡོངས་སུ་རྫོགས་པ་གསན། གཞན་ཡང་བླ་མ་དམ་པ་བསོད་ནམས་
རྒྱལ་མཚན་པ་དང་། ན་བཟའ་པ་སོགས་བཤེས་གཉེན་དམ་པ་དུ་མ་ལས་མདོ་
སྔགས་ཀྱི་ཆོས་མཐའ་ཡས་པ་གསན་ཏེ། མདོ་ སྔགས་ ཀྱི་ གཞུང་ ལུགས་ རབ་
འབྱམས་སྨྲ་བ་ལ་མི་འཇིགས་པའི་སྤོབས་པ་ཐོབ་ཅིང་རང་དང་གཞན་གྱི་གྲུབ་
པའི་མཐའ་རྒྱ་མཚོ་ལྟ་བུའི་ཕ་རོལ་ཏུ་སོན་པར་གྱུར་ཏོ། །
གསུམ་པ། བོ་དོང་ཕྱོགས་ལས་རྣམ་རྒྱལ་དང་རིགས་པ་འགྲན་པའི་སྐོར།
༈ དེ་ནས་གཙང་ཕྱོགས་ཀྱི་གྲྭ་ས་རྣམས་སུ་གྲྭ་སྐོར་མཛད་ཅིང་། ངམ་
རིང་ཆོས་སྡེར་ཕེབས་པ་ན་གངས་ཅན་གྱི་མཁས་པ་ཆེན་པོ་པཎ་ཆེན་ཕྱོགས་ལས་
རྣམ་རྒྱལ་ཡང་དེར་ཕེབས་ནས་འཇིགས་མེད་སྨྲ་བའི་གད་བརྒྱངས་བསྒྲགས་ཏེ་
དམ་བཅའ་བཞག་པ་ན། ཕྱོགས་འདིའི་མཁས་པ་སུས་ཀྱང་རྒོལ་བའི་གླགས་མ་
རྙེད་པ་ན་པཎ་ཆེན་ཕྱོགས་རྒྱལ་བས་ས་པཎ་གྱི་རིགས་གཏེར་འདི་ནང་འགལ་གྱི་
ཕུང་པོ་ཡིན་པས་ངས་ཐར་ཆགས་སུ་དགག་པར་བྱ་ཡི། ལན་སྤོབས་པ་ཡོད་ན་
སྨོས་ཤིག་ཅེས་ངམ་རིང་། ས་སྐྱ། བོ་དོང་སོགས་ཆོས་སྡེ་ ཕལ་མོ་ཆེར་དྲིལ་
བསྒྲགས་པ་ན། ཇི་ལྟར་སེང་གེའི་སྐད་ཀྱིས་ཝ་སྐྱེས་རྣམས་འདར་བ་བཞིན་དུ་
ཕྱོགས་དེའི་མཁས་པར་རློམ་པ་སུས་ཀྱང་ལན་འདོན་པར་མ་ནུས་པ་ན་ཕྱོགས་
དེའི་དགེ་འདུན་ཕལ་མོ་ཆེས་གྲོས་བྱས་ཏེ་སྐྱེས་ཙམ་ཉིད་ནས་ཤེས་རབ་ཀྱི་སྣང་



བ་རྒྱས་པ་དཀའ་བཅུ་དགེ་ལེགས་དཔལ་བ་འདི་ལ་གསོལ་བ་བཏབ་པར་དྲག་
ཅེས་ཐམས་ཅད་ཀྱིས་མགྲིན་གཅིག་ཏུ་མཁས་གྲུབ་ཆེན་པོ་ལ་ཞུས་པ་ན་དེ་དུས་
མཁས་གྲུབ་ཆེན་པོ་འདི་པ་དགུང་ལོ་བཅུ་དྲུག་གི་སྐབས་ཡིན་པས་སྐུ་ན་ཤིན་ཏུ་
ཕྲ་བ་ཡིན་ཡང་འཇིགས་པ་མེད་པར་ཁྱུ་མཆོག་རླབས་པོ་ཆེའི་ གནས་སུ་དམ་
བཅས་ཏེ་དེ་ཁོ་བོས་ནུས་སོ་ཞེས་ཞལ་གྱིས་བཞེས་ཏེ་དགེ་འདུན་ ཐམས་ཅད་
འཚོགས་པའི་དབུས་སུ་པཎ་ཆེན་ཕྱོགས་རྒྱལ་བས་དམ་བཅའ་བཞག དེ་ལ་
མ་ཁས་གྲུབ་རིན་པོ་ཆེས་རེ་རེ་ནས་འདི་ནི་མི་རིགས་པ། འདི་ནི་མི་འཐད་པ།
ལུང་དང་འགལ་བ་དང་། རིགས་པ་དང་འགལ་བ་སྟེ། དེ་དག་མི་འཐད་པའི་
རྒྱུ་མཚན་འདི་དང་འདི་ལྟར་རོ་ཞེས་རིགས་གཏེར་འགོག་པའི་དམ་བཅའ་རེ་རེ་
ནས་དྲི་མ་མེད་པའི་རིགས་པ་བརྒྱ་ཕྲག་སྟོང་གིས་སུན་ཕྱུང་ནས་པཎ་ཆེན་ཕྱོགས་
རྒྱལ་བ་སྤོབས་པ་ལན་མེད་དུ་གྱུར། སླར་ཡང་མཁས་གྲུབ་རིན་པོ་ཆེས་རིགས་
ང་འི་ང་རོ་ཆེས་ཆེར་བསྒྲགས་པ་ན་རིགས་པའི་འཕུལ་མཚམས་ཆེས་ཞིབ་ཅིང་ཕྲ་
བར་གྱུར་ཏེ་པཎ་ཆེན་ཕྱོགས་རྒྱལ་བས་མདོ་སྡེ་པའི་ལུགས་ལ་རྒྱུ་ལས་མ་སྐྱེས་
པའི་དངོས་པོ་ ཡོད་ གསུང་དགོས་པ་བྱུང་ནས། དེ་མདོ་སྡེ་པ་ རང་གི་ གྲུབ་
མཐའི་ནང་འགལ་ཡིན་གསུང་ཞིང་ཅུང་ཟད་ཞལ་སྐྱེངས་ཏེ་ཕྱག་གིས་ཞལ་རྒྱུན་
ལ་ནོམ་ཞིང་བཞུགས་པ་ན། མཁས་གྲུབ་རིན་པོ་ཚེས་ཉམས་མཚར་གྱི་ཚུལ་དུ།
རྒྱུ་ལས་མ་སྐྱེས་པའི་དངོས་པོ་ཡོད་གསུང་བ་དེ་མདོ་སྡེ་པའི་གྲུབ་མཐའི་ནང་
འགལ་ཡིན་གསུང་བ། ད་ཁ་སྤུ་འཐོག་པའི་ལས་ལ་བརྩོན་པར་བྱོས་ཤིག ཅེས་
གསུངས་པ་ན་ཚོགས་པ་ཐམས་ཅད་གད་མོའི་གནས་སུ་གྱུར་ཏོ། །དེ་དུས་སུ་
ཁོང་གཉིས་ཀྱིས་རྩོད་པ་མཛད་པའི་ཚེ་བདག་ཉིད་ཆེན་པོ་དེ་གཉིས་ཀ་དྲི་མ་
མེད་པའི་རིགས་པའི་རྣམ་འགྱུར་གཞན་དང་མི་འདྲ་བས་མཁས་པ་མང་པོས་



རྩོད་ཡིག་ཟིན་བྲིས་སུ་མཛད་པ་ཡོད་འདུག་ཅིང༌། ཕྱིས་མཁས་གྲུབ་ཐམས་ཅད་
མཁྱེན་པ་ཉིད་ཀྱིས་ཚད་མ་སྡེ་བདུན་གྱི་དཀའ་གནད་གསལ་བར་སྟོན་པ་ཡིད་ཀྱི་
མུན་སེལ་མཛད་པའི་ནང་དུའང་དེ་དུས་ཀྱི་རྩོད་པའི་ཚིག་རྣམས་དྲངས་སོ། །
མཁས་མཆོག་བསྟན་འཛིན་དམ་པ་དེ་དག་དྲི་མ་མེད་པའི་རིགས་པའི་རྩེ་དགའ་
མཛད་པ་ནི་བསྟན་པ་རིན་པོ་ཆེའི་རྒྱན་དུ་ཆེ་བ་ཡིན་པས་གུས་པ་བསྐྱེད་པར་བྱ་
ཡི། རིགས་པའི་གསང་མི་ཤེས་པའི་བླུན་རྨོངས་དག་གིས་ཁོ་བོ་ཅག་གི་འདི་ཁོ་
ན་བདེན་གྱི་གཞན་ནི་གཏི་མུག་གོ་ཞེས་སྒྲོག་པ་དང་རྩོད་པ་མཛད་དེ་ཞེས་ཚིག་
ཙམ་གྱིས་འཇིག་རྟེན་པ་བླའི་གྲར་བཤགས་འགྱེད་པའི་ངང་ཚུལ་ལྟར་དུ་བཟུང་
སྟེ་ཕྱོགས་སུ་ལྷུང་བའི་བསམ་པས་སྐྱེས་བུ་དམ་པ་ལ་སྨོད་པ་ནི་རྣམ་པ་ཀུན་ཏུ་བྱ་
མི་རུང་སྟེ་སྐྱེས་བུ་དམ་པ་ལ་སྨོད་པ་ནི་རང་ཉིད་ངན་འགྲོ་མི་ཟད་པའི་རྒྱུ་སྒྲུབ་པ་
ཡིན་པར་མདོ་ལས་གསུངས་པའི་ཕྱིར་རོ། །
དོན་འདི་འདྲ་ལ་དགོངས་ནས་རྗེ་བཙུན་རེད་མདའ་པ་ཆེན་པོས་དུས་ཀྱི་
འཁོར་ལོ་ལས་བརྩམས་ཏེ་དགག་སྒྲུབ་མཛད་པ་ལ་བླུན་རྨོངས་ལུག་ལྟར་ལྐུགས་
པ་འགའ་ཞིག་གིས་ཕྱོགས་སུ་ལྷུང་བའི་བསམ་པས་རེད་མདའ་པ་འདིས་དུས་
འཁོར་རྒྱལ་བའི་བཀའ་ཡིན་པ་ལ་དུས་འཁོར་ལ་དགག་སྒྲུབ་བྱེད་པ་འདི་འདྲ་
ཞེས་སྨད་པ་བྱས་པ་ན། རྗེ་བཙུན་རེད་མདའ་པ་ཆེན་པོས་ཁོ་བོས་འཁྱོག་པོའི་
ཤིང་སྲོང་བ་ལྟར་རྒྱལ་བའི་བསྟན་པ་ལ་ཞུས་དག་བྱས་པ་ཡིན་གྱི། སྐྱོན་བརྗོད་
པ་གང་ལ་ཡིན། ལར་ནི། །
སངས་རྒྱས་བསྟན་ལ་ཡིན་མིན་གྱི། ། དགག་སྒྲུབ་མཁས་པ་རྣམས་ཀྱིས་
བྱེད། །མི་རྣམས་འཕྱིང་བ་འདྲ་བ་ལ། །ཁྱི་ལ་བཅོལ་གཉེར་ཅི་ཞིག་ཡོད། །
ཅེས་གསུངས་པ་ལྟར་མཁས་པ་རྣམས་རིགས་ པའི་རྩེད་འཇོ་བྱེད་ པར་བླུན་



རྨོངས་དག་འཚངས་ཏེ་ཅི་བྱེད་གསུང་བ་ལྟར་རོ། །ཕྱིས་པཎ་ཆེན་ཕྱོགས་ལས་
རྣམ་རྒྱལ་བས་མཁས་གྲུབ་རིན་པོ་ཆེ་ལ་ཆེད་དུ་བརྗོད་པའི་བསྔགས་པ་མང་དུ་
མཛད་དོ། །
བཞི་པ། དགུང་ལོ་བཅོ་བརྒྱད་བཞེས་པའི་ཚེ་འཇམ་དབྱངས་སྨྲ་བའི་
སེང་གེ་ལ་བསྟོད་པ་མཛད་ཚུལ།
༈ མཁས་གྲུབ་རིན་པོ་ཆེ་ནི་སྐུ་ན་ཚོད་ཕྲ་མོ་དེ་ཙམ་ནས་འཆད་རྩོད་
རྩོམ་གསུམ་གང་ལའང་ཐོགས་པ་མེད་པ་ཞིག་སྟེ། དགུང་ལོ་བཅོ་བརྒྱད་བཞེས་
པའི་ཚེ་རྗེ་བཙུན་འཇམ་དཔལ་དབྱངས་སྨྲ་བའི་སེང་གེ་ལ་བསྟོད་པ།
འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །
མཚན་དཔེས་རབ་ཏུ་བརྒྱན་པ་གཞོན་ནུའི་སྐུ། །
ཚངས་དབྱངས་ལྡན་པ་ཆོས་རབ་སྟོན་པའི་གསུང་། །
ཤེས་བྱ་མ་ལུས་ཅིག་ཅར་མཁྱེན་པའི་ཐུགས། །
མངའ་བ་འཇམ་དཔལ་དབྱངས་ལ་ཕྱག་འཚལ་ལོ། །
མ་ལུས་སྐྱེ་དགུའི་མགོན་གྱུར་བཅོམ་ལྡན་འདས། །
མ་རིག་མུན་སེལ་སྨྲ་བའི་སེང་གེ་ལ། །
མ་གཡེང་སེམས་ཀྱིས་གུས་པས་གསོལ་འདེབས་ཀྱིས། །
མ་དག་བློ་ཅན་བདག་ཅག་རབ་ཏུ་སྐྱོངས། །
རི་དྭགས་རྒྱལ་པོ་རྣམ་པར་བསྒྱིངས་པའི་སྟེང་། །
ཆུ་སྐྱེས་གཞོན་ནུ་རབ་ཏུ་རྒྱས་པ་དང་། ། །
བདུད་རྩིའི་འོད་ཅན་ཀུན་ནས་གང་བ་ཡི། །



གདན་ལ་རོལ་པས་བཞུགས་པ་ཞི་བའི་སྐུ། །
པདྨ་རཱ་གའི་མདོག་འདྲ་རྒྱལ་བའི་སྲས། །
ཞལ་གྱི་དཀྱིལ་འཁོར་འཛུམ་པའི་མདངས་ལྡན་ཞིང་། །
ཨུཏྤལ་ཟུང་གི་རྩེ་བ་ཉེར་བསྟེན་པའི། །
ཆོས་འཆད་ཕྱག་གིས་ཐུགས་ཀར་རྣམ་པར་བརྒྱན། །
སྙན་གྱི་ཐད་དུ་ཆུ་འཕྲོག་འདབ་རྒྱས་པའི། །
གེ་སར་སྙིང་པོ་གཡས་སུ་རལ་གྲི་དང་། །
གཡོན་པ་གླེགས་བམ་མཆོག་གིས་ཉེར་མཛེས་ཤིང་། །
ཤིན་ཏུ་འགྱིང་བ་འགྲོ་བའི་མགོན་གཅིག་པུ། །
མཐོན་མཐིང་རལ་པ་འི་ཐོར་ཚུགས་རབ་འཁྱིལ་བར། །
ཉིད་ཀྱི་རིགས་མཚན་མི་འཁྲུགས་རྒྱན་ལྡན་ཞིང་། །
སྙན་ཆ་གདུབ་ཀོར་དར་གྱི་ཅོད་པན་གྱིས། །
མཆོག་ཏུ་མཛེས་ཀྱང་བལྟ་བས་ངོམས་པ་མིན། །
ཐུན་མཚམས་ཕམ་བྱེད་མཛེས་པའི་སྐུ་དེ་ལ། །
རིན་ཆེན་ཕྲེང་བ་འོད་ཀྱི་དྲ་བ་ཅན། །
ཟླ་བའི་དུམ་བུ་ལྟར་དཀར་དོ་ཤལ་གྱིས། །
མཆོག་ཏུ་མཛེས་པས་བློ་ལྡན་ཡིད་འཕྲོག་བྱེད། །
གང་ཞིག་ཅུང་ཟད་ཁྱོད་ལ་བརྟེན་པས་ཀྱང་། ། །
འཁོར་བའི་སྡུག་བསྔལ་མཐའ་དག་བསྙིལ་བྱེད་ན། །
ཁྱོད་ཉིད་ཁོ་ན་མགོན་དུ་བྱེད་པ་ཡིས། །
བློ་ལྡན་རྣམས་ལ་ཀུན་མཁྱེན་ག་ལ་རིང་། །



དེས་ན་རྒྱལ་སྲས་ཐུ་བོ་ཡོན་ཏན་གཏེར། །
མཚུངས་མེད་སྨྲ་བའི་དབང་ཕྱུག་ཞབས་པད་ལ། །
རྟག་ཏུ་གུས་པས་མགོ་བོ་འདུད་པར་བགྱི། ། །
སྐྱེ་བ་ཀུན་ཏུ་རྗེས་སུ་གཟུང་དུ་གསོལ། །
ངེ་ལྟར་བདག་གིས་བསྒྲིམས་ཏེ་བསྟོད་མོད་ཀྱི། །
བཅོམ་ལྡན་ཁྱོད་ཀྱི་ཡོན་ཏན་ཆ་ཙམ་ཡང་། །
བརྗོད་པར་མ་ནུས་བློ་གྲོས་ཤིན་ཏུ་ངལ། །
ད་ནི་ཐོགས་མེད་སྨྲ་བའི་མཆོག་གྱུར་ཅིག །
བདག་གིས་འདི་ལྟར་རྗེ་བཙུན་འཇམ་དཔལ་དབྱངས། །
ཅུང་ཟད་བསྟོད་ལས་དགེ་བ་གང་བསགས་པ། །
རབ་དཀར་དྲི་མེད་ཡིད་ཀྱི་མཁར་ཤར་བས། །
འགྲོ་བློའི་མུན་པ་མ་ལུས་མཐར་བྱེད་ཤོག །ཅེས་པ་མཛད་པ་སོགས་
འཆད་རྩོད་རྩོམ་པ་གང་ལའང་ཐོགས་པ་མེད་པ་ཀུན་ལ་མཐུན་སྣང་དུ་གྲུབ་
བོ། ། །
ལྔ་པ། དགེ་སློང་གི་སྡོམ་པ་བཞེས་པ།
༈ དེ་ནས་བསྙེན་པ་ར་རྫོགས་པའི་ལོ་གྲངས་སུ་སོན་པ་ན། སྟོད་འདུལ་
བའི་མཁན་བརྒྱུད་གངས་རིའི་ཁྲོད་ཀྱི་ཤིང་རྟ་ཆེན་པོ་རེད་མདའ་པ་གཞོན་ནུ་བློ་
གྲོས་ཀྱིས་མཁན་པོ། མཁས་པའི་དབང་ཕྱུག་ཆེན་པོ་དཔལ་འབྱོར་ཤེས་རབ་
ཀྱིས་ལས་སློབ། མཚན་དོན་དང་མཐུན་པའི་ གཉལ་པ་བློ་གྲོས་མཚུངས་མེད་
ཀྱིས་གསང་སྟོན། གཞན་ཡང་དད་པའི་དགེ་འདུན་གྲངས་ཚང་བའི་དབུས་སུ་



དགེ་སློང་གི་སྡོམ་པ་ཡང་དག་པར་བཞེས་ཏེ་འདུལ་འཛིན་གསེར་རིའི་ཕྲེང་བ་ལྟ་
བུའི་དབུས་ན་ཟླ་མེད་པའི་ལྷུན་པོ་ལྟ་བུར་གྱུར་ཏོ། །
དྲུག་པ། རྗེ་བཙུན་ཙོང་ཁ་པ་དང་ཐོག་མར་ཞལ་མཇལ་བ།
༈ དེ་ནས་རྗེ་བཙུན་རེད་མདའ་པ་ཆེན་པོས་མཁས་གྲུབ་རིན་པོ་ཆེ་ལ་
ཁྱེད་རྗེ་བཙུན་ཙོང་ཁ་པ་དང་མཇལ་ན་གཞན་དང་མི་འདྲ་བ་ཞིག་འོང་ཞེས་
བསྐུལ་བ་དང་། རང་ཉིད་ཀྱང་རྗེ་རིན་པོ་ཆེའི་སྙན་པ་གསན་པས་དད་པས་
ཆེས་ཆེར་བསྐུལ་ཏེ་མེ་མོ་ཕག་གི་ལོར་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་
ཆེན་པོ་བློ་བཟང་གྲགས་པ་མཇལ་དུ་བྱོན་ཏེ། སང་མཇལ་རྒྱུའི་ནུབ་མོ་སྙེ་ཐང་
དུ་བཞུགས་པའི་མནལ་ལམ་དུ། མུན་པ་ནག་པོ་ཕྱོགས་གར་འགྲོའི་གཏོལ་མེད་
པ་ཞིག་ཏུ་ཕྱིན་པ་ན། ཤར་ཕྱོགས་ནས་རལ་གྲིའི་འཁོར་ལོ་རྩིབས་སྟོང་དང་
ལྡན་པའི་རལ་གྲིའི་སོ་རྣམས་ཕྱ་དང་ཡུ་བ་ནང་དུ་བསྟན་པ་རལ་གྲི་རེ་རེའི་རྩེ་
ནས་ཉི་མའི་དཀྱིལ་འཁོར་བརྒྱ་ཕྲག་རེ་ཤར་བ། འཁོར་ལོ་དེའི་ལྟེ་བའི་དབུས་
སུ་འཇའ་ཚོན་སྣ་ ལྔའི་ དྲ་ བས་ བསྐོར་ བའི་ནང་ དུ་ རྗེ་བཙུན་ འཇམ་ དཔལ་
དབྱངས་སྐུ་མདོག་དམར་སེར་རལ་གྲི་དང་གླེགས་བམ་བསྣམས་ཤིང་རིན་པོ་
ཆེའི་རྒྱུན་དཔག་ཏུ་མེད་པས་སྤྲས་པ། གཞོན་ནུའི་ཆ་བྱད་ཅན། རལ་པའི་
ཐོར་ཚུགས་ལ་མུ་ཏིག་གི་ཕྲེང་བས་དཀྲིས་ཤིང་ཤིན་ཏུ་མཛེས་པ་བལྟ་བས་ཆོག་
མ་ཤེས་པ་ཞིག་བྱོན་བྱུང་བས། མུན་པ་ཐམས་ཅད་སངས། འཇིག་རྟེན་གྱི་
ཁམས་ཐམས་ཅད་སྣང་བ་ཆེན་པོས་ཁྱབ་པ་དང་། རྗེ་བཙུན་གྱི་སྐུ་ཡང་རང་གི་
ལུས་ལ་ཐིམ་པས་བདེ་བའི་ཉམས་ཁྱད་པར་ཅན་སྐྱེས་པ་ཞིག་བྱུང་། སང་ཉིན་
སེ་ར་ཆོས་སྡིངས་སུ་ཕེབས་པ་ན་ཐོག་མར་དགེ་སློང་ཞི་དུལ་ཅན་ཞིག་དང་



མཇལ་བ་ན། དེ་ལ་ཆོས་རྗེ་བློ་བཟང་གྲགས་པའི་གཟིམ་ཁང་གང་ཡིན་དྲིས་
པས། ལན་མ་སྨྲས་པར་ནང་ དུ་སོང་ནས་སྤོས་ རེང་སྤར་ནས་ཁྱེར་བྱུང་སྟེ།
གཟིམ་ཁང་སེར་པོའི་དྲུང་དུ་སླེབས་པ་ན་ཕྱག་གསུམ་བཙལ། ཕྱག་གཉིས་ཀྱིས་
སྤོས་རེང་བཟུང་སྟེ། དོན་གྱི་སླད་ དུ་མཚན་ནས་སྨོས་ཏེ་བདག་གི་མཁན་པོ་
རིན་པོ་ཆེ་བློ་བཟང་གྲགས་པའི་ཞལ་སྔ་ནས་བཞུགས་པའི་གཙུག་ལག་ཁང་ནི་
འདིའོ་ཞེས་སྤོས་ཀྱི་རྩེ་མོ་དེ་ཕྱོགས་སུ་བསྟན་པ། ས་དགེ་སློང་དེ་འདུལ་བ་ནས་
གསུངས་པ་ལྟར་གྱི་ཀུན་སྤྱོད་ཡོངས་སུ་དག་པ་དང༌། དགེ་བའི་བཤེས་གཉེན་
ལ་ཤིན་ཏུ་གུས་པའི་ཚུལ་རྣམས་གཟིགས་པས་རྗེ་ཙོང་ཁ་ང་འི་ཞབས་འབྲིང་དགེ་
སློང་འདི་དག་ཀྱང་འདི་ལྟར་དམ་པའི་ཆོས་འདུལ་བའི་ལག་ལེན་ལ་མཁས་ཤིང་
ཞི་ཞིང་དུལ་བ། བླ་མ་ལྔ་བཅུ་པ་ནས་བཤད་པའི་བཤེས་གཉེན་བསྟེན་ཚུལ་
རྣམས་ཀྱང་ཕྱག་ལེན་ལ་ཐེབས་པ་འདི་འདྲ་ན། རྗེ་རིན་པོ་ཆེ་ཇི་འདྲ་ཞིག་ཡོད་
སྙམ་དུ་ལུས་ཀྱི་སྤུ་ཟིང་ཞེས་བྱེད་ཅིང་འཇིགས་ཤིང་སྤུ་ཞུམ་པར་གྱུར། དེ་ནས་
རྗེ་རིན་པོ་ཆེ་མཇལ་བས་དད་པ་དཔག་ཏུ་མེད་པ་འཁྲུངས། རྗེ་རིན་པོ་ཆེས་
ཁྱེད་ལ་ལམ་དུ་རྨི་ལམ་ཅི་བྱུང་གསུངས་པར་སྔར་སྙེ་ཐང་དུ་བྱུང་བ་རྣམས་ཞུས་
པས་ཁྱེད་སྔགས་ཀྱི་གདུལ་བྱ་དབང་རྣོན་ཡིན་པར་འདུག ཁྱེད་ཀྱི་གདུལ་བྱ་
མང་པོ་ལ་ཕན་ཐོགས་ཆེན་པོ་འོང་གསུངས།
དེ་དུས་རྗེ་རིན་པོ་ཆེས་ཁྱེད་ཡི་དམ་གང་ལ་བྱེད་ཀྱིན་ཡོད་གསུངས་ང་ས་
མཁས་གྲུབ་རིན་པོ་ཆེས་བདག་ཡི་དམ་གཤེད་དམར་ལ་བྱེད་ཀྱི་ཡོད་ཞུས་པར་རྗེ་
རིན་པོ་ཆེས་གཤིན་རྗེ་གཤེད་དམར་པོ་ལ་ཡི་དམ་བྱས་ནའང་རྗེ་བཙུན་འཇམ་
དབྱངས་ཀྱིས་རྗེས་སུ་འཛིན་པའི་རྒྱུར་འགྱུར་མོད། འོན་ཀྱང་འཇིགས་བྱེད་ལ་
ཡི་དམ་བྱེད་པ་བྱུང་ན་རྗེ་བཙུན་འཇམ་དབྱངས་ཀྱིས་རྗེས་སུ་འཛིན་པའི་རྒྱུར་



འགྲོ་བ་ལ་གཤིན་རྗེ་གཤེད་གཞན་གཉིས་ལས་ཁྱད་པར་འཕགས་པའི་ཆོས་མང་
དུ་ཡོད་གསུངས་པར་བརྟེན། མཁས་གྲུབ་རིན་པོ་ཆེས་ཀྱང་དེ་ནས་བཟུང་སྟེ་རྡོ་
རྗེ་འཇིགས་བྱེད་ལ་ཡི་དམ་དུ་མཛད་ཅིང་། རྗེ་རིན་པོ་ཆེ་ལ་རྡོ་རྗེ་འཇིགས་བྱེད་
ལ་ཁྱད་པར་དུ་འཕགས་པའི་ཆོས་ཇི་ལྟ་བུ་ཡོད་ཅེས་གསོལ་བ་བཏབ་པས། འོ་
ན་མཎྜལ་རྒྱས་པ་ཞིག་ཕུལ་གསུངས་ནས། མཎྜལ་ཕུལ་བས་ཞི་ཁྲོ་སྦྲགས་སྒྲུབ་ཀྱི་
མན་ངག་དང་། རྗེ་བཙུན་འཇམ་དཔལ་དབྱངས་རྗེས་སུ་འཛིན་པའི་རྒྱུ་གཞན་
གཉིས་དང་མི་འདྲ་བའི་ཁྱད་པར་ཡོད་པ་རྣམས་རྒྱས་པར་གནང་། དེའི་ཚེ་
མཁས་གྲུབ་རིན་པོ་ཆེས་རྡོ་རྗེ་འཇིགས་བྱེད་ཀྱི་དབང་གི་དོན་དུ་གསོལ་བ་བཏབ་
པས་རྗེ་ཉིད་ཀྱིས་དཀྱིལ་འཁོར་བྲི་ཐིག་གནང་ནས་འཇིགས་བྱེད་བཅུ་གསུམ་
མའི་དབང་། རྟོག་བདུན། རྟོག་གསུམ། རྣལ་འབྱོར་བཞི་རིམ་གྱི་ཁྲིད་སོགས་
གནང་ནས། ཁྱོད་བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པ་ཞིག་
འོང་བར་འདུག་ཅེས་དགྱེས་པའི་བཀའ་བསྩལ། རྗེ་རིན་པོ་ཆེའི་ཚེམས་བྲུལ་བ་
ཡང་དགྱེས་བཞིན་དུ་གནང་བར་ཚེམས་ཡིག་ལུང་བསྟན་དུ་གསུངས་སོ། །
དེ་ནས་མཁས་གྲུབ་རིན་པོ་ཆེས་རྗེ་བཙུན་ཙོང་ཁ་པ་ཆེན་པོ་ལ་མི་ཕྱེད་
པའི་དད་ ང་ ་ བརྟན་ པོ་ ཐོབ་ནས་གསུང་རབ་དགོངས་འགྲེལ་དང་ བཅས་ པ་
ཐམས་ཅད་ཀྱི་སྙིང་པོའི་དོན་རྒྱལ་བ་སྲས་བཅས་ཀུན་གྱི་བགྲོད་པ་གཅིག་པའི་
ལམ་པོ་ཆེ་བྱང་ཆུབ་ལམ་གྱི་རིམ་པའི་ཁྲིད་སྙན་བརྒྱུད་ཀྱི་མན་ངག་གེགས་སེལ་
བོགས་འདོན་དང་བཅས་པ་མཐའ་དག་ལ་གསན་ཞིང་། ཤིང་རྟ་ཆེན་པོ་གཉིས་
ཀྱི་ལམ་སྲོལ་དྲི་མ་མེད་པའི་རིགས་པའི་དཀའ་གནད་མཐའ་དག་གསན། རྒྱུད་
སྡེ་བཞི་དང་འབྲེལ་བའི་མན་ངག་མཐའ་དག་དང་། ལྷག་པར་དགའ་ལྡན་རྣམ་
པར་རྒྱལ་བའི་གླིང་དུ་རྗེ་རིན་པོ་ཆེ་ལ་ཚོགས་ཀྱི་འཁོར་ལོ་ལ་སོགས་པའི་མཆོད་



པ་ཚད་མེད་པས་མཆོད་ཅིང་། གསེར་གྱི་མཎྜལ་ཕུལ་ཏེ་གསོལ་བ་ཤུགས་དྲག་
ཏུ་འདེབས་པར་མཛད་པས་རྗེ་རིན་པོ་ཆེས་ཟླ་བ་བཅུའི་རིང་ལ། ཉིན་མོ་རྒྱུད་
སྡེ་དང་གཞུང་ཆེན་མོ་རྣམས་ཀྱི་བཤད་པ། མཚན་རེ་བཞིན་བསྐྱེད་རྫོགས་ཀྱི་
མན་ངག་རྣམས་དང་ཁྱད་པར་ཞལ་ལས་ཤེས་པར་བྱ་བའི་གནད་མཐའ་དག་
རྒྱུན་མ་ཆད་པར་བསྩལ་བ་རྣམས་ཚིག་ཟུར་ཕྲ་མོ་ཙམ་ཡང་ཉམས་པ་མེད་པར་
ཐུགས་ལ་བཟུང་ཞིང་ཉམས་སུ་བཞེས་ཏེ་གདེང་ཐོབ་པར་མཛད་དོ། །དེའི་ཚེ་
མཁས་གྲུབ་རིན་པོ་ཆེས་རྗེ་ཐམས་ཅད་མཁྱེན་པ་ལ་ཚོགས་ཀྱི་འཁོར་ལོ་ལ་སོགས་
པ་མཆོད་པ་ཚད་མེད་པས་མཆོད་ཅིང་གསེར་གྱི་མཎྜལ་ཕུལ་ཏེ་གསོལ་བ་བཏབ་
པས། རྗེ་བླ་མའི་ཐུན་མོང་མ་ཡིན་པའི་གསང་བའི་རྣམ་ཐར་དང་སྔགས་ཀྱི་
གདམས་པ་མང་པོ་ལྐོག་ཆོས་སུ་གནང་ནས། ད་ཁྱོད་ལ་མན་ངག་རྣམས་རྫོགས་
པར་བཤད་ཡོད་པས་ངའི་སྔགས་ཀྱི་ཡིག་ཆ་འདི་རྣམས་ཀྱི་དཀའ་གནད་རྣམས་
ལ་ཟིན་བྲིས་ཐོབ་ལ་ རང་ཡང་ཉམས་ སུ་ ལོངས། སྣོད་ལྡན་གྱི་གདུལ་བྱ་རེ་
གཉིས་ཙམ་བྱུང་ན་དེ་རྣམས་ལ་ཤོད། ངའི་མདོ་སྔགས་ཀྱི་བསྟན་བཅོས་འདི་
རྣམས་ལ་དགོངས་པ་འགྲེལ་བའི་བསྟན་བཅོས་རྣམ་པར་དག་ང་་རྩོམས། ཁྱད་
པར་དུ་ཟབ་མོ་དབུ་མའི་ལྟ་བ་དང་ངའི་སྔགས་ཀྱི་བསྟན་པ་འདི་རྣམས་རྒྱས་
པར་གྱིས་ཤིག་གསུངས་ནས་བསྟན་པ་ཡོངས་སུ་རྫོགས་པ་གཏད་དོ། །
གཞན་ཡང་། རྗེའི་ཐུགས་སྲས་རྒྱལ་ཚབ་དར་མ་རིན་ཆེན། འདུལ་
འཛིན་གྲགས་པ་རྒྱལ་མཚན་སོགས་ལའང་མན་ངག་མང་དུ་གསན་ནོ། ། དེ་
ནས་རྗེ་རིན་པོ་ཆེ་ཞིང་གཤེགས་ནས་ཕལ་ཆེར་རི་བོ་མདངས་ཅན་དུ་བཞུགས་ཏེ་
རྗེ་རིན་པོ་ཆེའི་མདོ་སྔགས་ཀྱི་མན་ངག་རྣམས་ཐུན་བཞིར་བཅད་དེ་ཉམས་སུ་
བཞེས་པས་བཤེས་གཉེན་བསྟེན་ཚུལ་ནས་མི་སློབ་པའི་ཟུང་འཇུག་གི་བར་མདོ་



སྔགས་གཉིས་ཀའི་ལམ་གྱི་ལུས་ཡོངས་སུ་རྫོགས་པ་ལ་མྱོང་བ་ཕུལ་ཕྱིན་ཐོན་ཏེ་
ཕྱི་རབས་ཀྱི་གདུལ་བྱ་རྣམས་ལ་སངས་རྒྱས་དངོས་སུ་བྱོན་ཡང་དེ་པན་ཆད་དུ་
གསུང་དུ་མེད་པའི་མདོ་སྔགས་ཀྱི་གདམས་པ་ཟབ་མོ་འདི་འདྲ་ཐོབ་ནས། ཁ་
ཕྱིར་ལྟར་མ་སོང་བར་རང་གི་རྒྱུད་ལ་བསྐོར་ཏེ་ཉམས་ལེན་མཐར་ཕྱིན་པར་བྱ་
དགོས་སོ། །ཞེས་འདོམས་ཕྱིར་དམ་བཅའ་འདི་ལྟར་མཛད་དོ། །
ན་མོ་གུ་རུ་མཉྫ་གྷོ་ཥཱ་ཡ། བླ་མ་དང་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་དང་ཐུགས་རྗེའི་སྟོབས་དང་སྨོན་ལམ་གྱི་མཐུ་གྲུབ་པ་ཐོགས་
པ་མེད་པའི་ཡེ་ཤེས་ཀྱི་སྤྱན་དང་ལྡན་པ་རྣམས་ལ་གུས་པ་ཆེན་པོས་ཕྱག་འཚལ་
ཞིང་སྐྱབས་སུ་མཆིའོ། །ལྷག་པའི་བསམ་པ་རྣམ་པར་དག་པས་ཡི་དམ་དུ་བགྱི་
བའི་དོན་མཐའ་དག་གེགས་མེད་པར་མཐར་ཕྱིན་པར་མཛད་དུ་གསོལ།
གང་ཞིག་ཐུགས་རྗེ་ཆེན་པོའི་གཞན་དབང་གིས། །
བདག་བདེར་ཅུང་ཟད་ཙམ་ཡང་མ་གཟིགས་པར། །
གཞན་ཕྱིར་དཔག་པར་དཀའ་བའི་སྤྱོད་ཡུལ་ལ། །
གྲངས་མེད་བཟོད་དཀའི་ངལ་བས་མི་སྐྱོ་བར། །
ཐུགས་བསྐྱེད་མཐར་ཕྱིན་མཛད་པའི་འགྲོ་བའི་གཉེན། །
དགེ་ལེགས་རྩ་བ་དྲིན་ཅན་བླ་མ་དང་། །
སྲས་བཅས་རྒྱལ་བའི་ཞབས་ལ་ཕྱག་བཙལ་ནས། །
དེ་དག་སྤྱན་སྔར་ཡང་དག་བླངས་པའི་ཁྲིམས། །
སྡོམ་པ་གསུམ་གྱི་བཅས་པའི་མཚམས་རྣམས་ལས། །
མ་གཏོགས་ཁས་ལེན་བགྱི་བ་ཅི་ཞིག་མཆིས། ། །
འོན་ཀྱང་བདག་ནི་ཉོན་མོངས་དབང་གྱུར་ཅིང་། །



བག་མེད་སྤྱོད་པའི་གོམས་པ་ཤུགས་ཆེ་བས། །
ཕལ་ཆེར་ལོག་པའི་རྒྱུན་ཕྱོགས་གཞོལ་གྱུར་པ། །
འདི་ལ་དྲན་ཤེས་སྐྱེ་བར་འགྱུར་སྙམ་ནས། །
སླར་ཡང་རྒྱལ་དང་དེ་སྲས་སྲུང་མའི་ཚོགས། །
དཔང་པོར་གསོལ་ཏེ་འདུན་པ་དྲག་པོ་ཡིས། །
དགེ་སྦྱོང་བདག་གིས་དམ་བཅའ་བཅུ་པོ་འདི། །
དེ་ནས་བརྩམས་ཏེ་ཇི་སྲིད་འཚོ་ཡི་བར། །།
སྲོག་ལ་བབ་ཀྱང་དོར་བར་མི་བགྱིད་ཅིང་། །
གལ་ཏེ་འདིས་ན་རྒྱལ་བ་སྲས་བཅས་ཀྱིས། །
ཕྱུགས་ལྟར་དགོངས་ནས་སྲུང་མའི་ཚོགས་རྣམས་ཀྱིས། །
བག་མེད་བདག་གི་ཁང་པའི་སྙིང་ཕྱུང་ཞིག །
དེ་ལྟར་མཁྱེན་པར་གསོལ་ནས་དམ་བཅའ་བ་བཅུ་རྗེས་སུ་བརྗོད་པ་འདི་
དག་གོ །
བདུན་པ། སྡོམ་གསུམ་བཅས་མཚམས་ཕྲ་མོ་ལས་མི་འདའ་བའི་
དམ་བཅའ་བཅུ་བཞེས་ཚུལ།
༈ དེ་ཡང་གང་གི་ཚེ་གཞན་གྱི་སེམས་ངེས་པར་བསྲུང་དགོས་ཤིང་།
ཆེས་ངོ་མཚར་བ་ལ་ སོགས་ པའི་ཆོས་ ལྡན་ གྱི་ དམིགས་བསལ་རེ་རེ་ཙམ་མ་
གཏོགས་པའི་སྐབས་གང་དུ་ཡང་དམག་དང་། ཆོམ་རྐུན་དང་། རྒྱལ་པོའི་
གཏམ་ལ་སོགས་པ་འདུ་འཛིའི་གཏམ་གྱི་སྦྱོར་བ་ཅུང་ཟད་ཙམ་ཡང་མི་བགྱི་བ་
ནི་དམ་བཅའ་དང་པོའོ། །



ཀུན་སློང་སྐྱོན་ཆགས་པའམ། ལུང་དུ་མ་བསྟན་པ་རྣམ་པར་མ་བརྟགས་
པའི་སེམས་ཀྱིས་ཀུན་ནས་བསླངས་བ་ཡང་རུང་སྟེ། དེ་ཉིད་ཀྱི་ཉེས་པ་སེལ་
བའི་ཆོས་ལྡན་ གྱི་ཆེད་ དུ་ ཕན་ པར་ འདོད་ པ་འབའ་ཞིག་ གིས་བརྗོད་པ་མ་
གཏོགས་པ། རང་ལས་རྒྱུད་ཐ་དད་པའི་གང་ཟག་དམིགས་ཀྱིས་བསལ་བའི་
མིང་ནས་སྨོས་ཏེ་དེའི་སྒོ་གསུམ་གྱི་སྐྱོན་ཕྲ་མོ་ཙམ་ཡང་ཚིག་ཏུ་བརྗོད་པར་མི་
བགྱིད་པ་ནི་དམ་བཅའ་བ་གཉིས་པའོ། །
གལ་ཏེ་རང་ལ་སེམས་རྒྱུད་ཅུང་ཟད་ཙམ་ཡང་འཁྲུགས་པའི་བསམ་པ་མི་
འདྲེན་ཅིང་། གཞན་ལ་ཐབས་དེས་ངེས་པར་ཕན་པར་ཡིད་ཆེས་པའི་སྐབས་
བྱུང་ན་མ་གཏོགས་པ་རང་ལས་རྒྱུད་ཐ་དད་པའི་སེམས་ཅན་དང་། དེ་ལས་
གཞན་སེམས་ཅན་མིན་པ་ཡུལ་དུ་བྱས་པའང་རུང་སྟེ་རྩུབ་མོའི་ཚིག་ཅུང་ཟད་
ཙམ་ཡང་མི་བགྱིད་པ་ནི་དམ་བཅའ་གསུམ་པའོ། །
གང་གི་ཚེ་ཆོས་ལྡན་གྱི་བྱ་བའི་ཆེད་དུ་དྲན་ཤེས་ཉེ་བར་བཞག་སྟེ་ངེས་
པར་བརྟག་དགོས་པའི་གནས་ལ་སེམས་པ་མ་གཏོགས་པ། གཉེན་བཤེས་དང་།
རྙེད་བཀུར་དང་། འདུ་འཛི་དང་། ཆགས་སྡང་ལ་སོགས་པའི་གནས་ལ་ཅུང་
ཟད་ཀྱང་ཉོན་མོངས་པ་དང་འདྲེས་པའི་སེམས་ཀྱིས་བརྟག་པར་མི་བྱ་བ་ནི་དམ་
བཅའ་བ་བཞི་པའོ། ། །
གང་གི་ཚེ་ནད་དང་། ལམ་ལ་སོགས་པས་ཧ་ཅང་དུབ་པའི་སྐབས་མ་
གཏོགས་པར། དགེ་བའི་སྦྱོར་བའི་སྐབས་ གང་གི་ཚེའང་། ཉལ་་ བ་ དང་།
འཕྲེས་པ་དང་། བྲེ་མོའི་གཏམ་དང་། བཟའ་བཏུང་ཧ་ཅང་བསྟེན་པ་སོགས་
ཀྱིས་ཆོས་ལྡན་གྱི་ དགོས་པ་མེད་ཅིང་ལེ་ལོ་ སྐྱེ་ བར་མཐོང་བཞིན་དུ་འཕྲོ་མི་
གཅོད་ཅིང་དང་དུ་ལེན་པ་ཅུང་ཟད་ཀྱང་མི་བགྱི་བ་ནི་དམ་བཅའ་བ་ལྔ་པའོ། །



བདག་ལ་རྫས་དེ་བདོག་ཅིང་དེ་གང་ཟག་དེ་ཉིད་ལ་སྦྱིན་ན་བདག་གི་
དགེ་བའི་བྱ་བ་ཉམས་པའི་རྐྱེན་དང་། འཕེལ་བའི་གེགས་སུ་འགྱུར་བའམ།
ཡུལ་དེ་ལ་གནོད་པར་འགྱུར་བར་ངེས་པའམ། ཆེད་དུ་བྱ་བ་ཆོས་ལྡན་གཞན་
དང་ཡུལ་གཞན་ལ་བསྔོས་ཟིན་པ་མ་གཏོགས་པ། གང་ཟག་གང་ཡང་རུང་བས་
ཡོ་བྱད་བཟང་ངན་ཅི་འདྲ་ཞིག་སློང་ཡང་སེར་སྣའི་བློས་མི་སྟེར་བ་སྤངས་ཏེ།
དེ་མ་ཐག་ཏུ་དགའ་བའི་སེམས་ཀྱིས་བྱིན་ནས་རྫོགས་པའི་བྱང་ཆུབ་ཏུ་བསྔོ་བར་
བགྱི་བ་ན་དམ་བཅའ་བ་དྲུག་པའོ། །
གང་གི་ཚེ་བདག་གམ་བདག་གི་གཉེན་བཤེས། ལོངས་སྤྱོད། འཁོར་
གཡོག་གང་ཡང་རུང་བ་ལ་སུ་ཡང་རུང་བས་ཅི་ཡང་རུང་བའི་གནོད་པ་དང་།
མི་སྙན་པ་བརྗོད་པ་དང་། མཚང་ནས་འབྲུ་བ་དང་། སྲོག་གཅོད་པའི་བར་དུ་
བྱེད་པ་ ཐམས་ ཅད་ ལ་ དང་པོར་ཁོང་འཁྲུགས་ པ་ དང་། རྗེས་སུ་ འཁོན་ དུ་
འཛིན་པས་ལུས་ངག་གི་རྣམ་པར་འགྱུར་བ་ཕྲ་མོ་ཡན་ཆད་འབད་པས་འགོག་
ཅིང་ཅུང་ཟད་ཀྱང་དང་དུ་མ་ལེན་ལ་ཅི་ནས་ཀྱང་དེ་ཉིད་ཀྱི་ལན་དུ་ དངོས་
བརྒྱུད་གང་ཡང་རུང་བའི་སྒོ་ནས་ཕན་གདགས་པའི་བློ་བསྐྱེད་ཅིང་སྨོན་ལམ་
གདབ་པ་ནི་དམ་བཅའ་བ་བདུན་པའོ། ། །
བདག་ཉིད་ཀྱིས་དབང་ཁྲིད་ལུང་མན་ངག་སྟོན་པ། མདོ་རྒྱུད་སོགས་
འཆད་པ། བདུན་ཚིགས་རབ་གནས་སྦྱིན་སྲེག་གི་ཡོན་དང༌། ཆོས་ཕྱོགས་ལ་
དམིགས་པ་དང་། འཕྲལ་དུ་ལོངས་སྤྱོད་པ་ལ་ཉེ་བའི་སྟ་གོན་འདུ་བྱས་ པ ་
འཚེམས་ཤིང་དྲུབས་པའི་ཆོས་གོས་དང་། གཡོས་སུ་བྱས་པའམ་དེ་ཉིད་ཀྱི་ཚེ་
གཡོས་སུ་བྱེད་པར་ཆས་པ་ལྟ་བུའི་ཟས་གོས་མ་གཏོགས་པ་ཡོ་བྱད་ཆེ་ཆུང་གང་
བྱུང་ཡང་བདག་ཉིད་ཀྱི་དོན་དུ་བདག་གིར་མི་འཛིན་ཅིང་བསོད་ནམས་གསོག་



པའི་ཐབས་འབའ་ཞིག་ལ་གཏོང་བ་དང་། ཆོས་ཀྱི་སྦྱིན་པ་ཚིག་བཞི་ཡན་ཆད་
ཀྱང་བྱང་ཆུབ་ཀྱི་སེམས་ཀྱི་རྩིས་ཟིན་པར་བྱེད་པ་ནི། དམ་བཅའ་བ་བརྒྱད་
པའོ། ། །
བསྟན་པ་འབའ་ཞིག་ལ་བསམ་པའི་བློས་གསུང་རབ་ཀྱི་དོན་ལ་ལོག་པར་
རྟོག་པ་འགོག་པའི་ཡན་ལག་མ་གཏོགས་པར། བཤེས་གཉེན་གཞན་སུ་ལའང་
མི་བསྔགས་པ་ཅུང་ཟད་ཀྱང་མི་སྨྲ་ཞིང་ཡོན་ཏན་་བརྗོད་པ་ལྷུར་ལེན་པ་དང་
གང་ཟག་མཆོག་དམན་སུ་ལ་ཡང་ཕུན་སུམ་ཚོགས་པའི་རྣམ་པ་ཆེ་ཆུང་ཅི་འདུག་
པ་དང་། ཡོན་ཏན་གྱི་ཁྱད་པར་ཆོས་དང་མཐུན་པ་ཅི་འདུག་པ་མཐོང་ངམ་
ཐོས་པ་ན་ཡིད་ལ་ཟུག་རྔུ་ཅུང་ཟད་ཀྱང་མི་བསྐྱེད་ཅིང་དེ་མ་ཐག་ཏུ་སྙིང་ལ་
དགའ་བའི་བློ་སྦྱང་བ་ནི་དམ་བཅའ་བ་དགུ་པའོ། །
ནད་དང་ཆོམ་རྐུན་སོགས་དྲག་པོས་གཙེས་པའི་གཞན་དབང་དུ་གྱུར་
པས་བསྒྲུབ་པར་མ་ནུས་པའི་སྐབས་བྱུང་ན་མ་གཏོགས་པ་ཇི་སྲིད་འཚོའི་བར་དུ་
ཉིན་ཞག་རེའི་ནང་དུ་དགེ་སྦྱོར་བཅུ་པོ་ཆག་མེད་དུ་བགྱི་བ་སྟེ། དེ་ཡང་འདི་ལྟ་
སྟེ། སྨོན་སེམས་དང་འཇུག་ སེམས་ ཆོ་ག་ཉུང་ངུས་ ཐུན་ དྲུག་ ཏུ་ ལེན་ ཅིང་།
ཁྱད་པར་སྔ་དྲོ་སྨོན་སེམས་དང་བྱང་སེམས་ཀྱི་སྡོམ་པ་རང་གིས་བླངས་པའི་ཆོ་
ག་རྒྱས་པ། བྱང་ཆུབ་ཀྱི་སེམས་གཉིས་སྦྱོང་བའི་དམིགས་རྣམ་གང་སྐབས་དང་
འཚམ་པར་ཐུན་བཞིར་ལེགས་པར་བསྒོམས་ནས་སྤྱོད་ལམ་ཐམས་ཅད་དེ་ཉིད་
ཀྱིས་རྩིས་མ་ཟིན་པའི་རྒྱ་ཡན་དུ་མ་ཤོར་བར་དྲན་ཤེས་ནར་མར་བསྟེན་པ་ལ་
འབད་པ། འཁོར་བའི་སྣང་ཤས་ཟིལ་གྱིས་གནོན་པའི་གཉེན་པོར་སྐྱེས་བུ་ཆུང་
འབྲིང་ གི་ དམིགས་ རྣམ་ གཙོ་ བོ་ གང་ སྐབས་ དང་ འཚམ་ པར་ ཐུན་ བཞིར་
བསྒོམས་ནས་སྔ་མ་ལྟར་དྲན་ཤེས་བསྟེན་པ། སྔགས་བླ་མེད་ཀྱི་དཀྱིལ་འཁོར་



རྟེན་དང་ བརྟེན་པར་བཅས་པ་ཡོངས་སུ་རྫོགས་ པའི་ ཐུན་བཞིའི་རྣལ་ སྦྱོར་
རྣམས་ཏེ་དམ་བཅའ་བ་བཅུ་པའོ། །
འདི་ལྟར་བདག་གི་ཡིད་དམ་རྣམ་པ་བཅུ། ། །
མི་འདོད་བཞིན་དུ་གཞན་གྱིས་བཅོལ་བ་དང་། །
རྟོག་དཔྱོད་སྤངས་ཏེ་བྱུང་རྒྱལ་སྨྲས་པ་འམ། །
ཇི་ཙམ་འབད་ཀྱང་འགྲུབ་པའི་ཐབས་མེད་པ། །
དེ་དག་མིན་ཕྱིར་རང་ལ་བརྟགས་པ་ན། །
བརྩོན་པས་འབད་ན་བསྒྲུབ་པར་ནུས་པ་དང་། །
གྲུབ་ན་དགོས་པ་ཆེ་བར་མཐོང་ནས་ནི། །
རྒྱལ་བའི་སྲས་ཀྱི་རྨད་བྱུང་སྤྱོད་པ་ལ། །
སྙིང་ནས་གུས་པའི་དད་པ་སྐྱེས་པ་དག །
རྒྱལ་བ་སྲས་བཅས་མཐུ་ལྡན་སྲུང་མའི་ཚོགས། །
དཔང་པོར་གསོལ་བའི་དམ་བཅའ་འདི་ལྟར་འདོར། ། །
དེ་ཕྱིར་སྲོག་ལ་བབ་ཀྱང་དམ་བཅའི་ཁུར། །
འདི་དག་མི་སྲུང་སླར་ཡང་རྒྱལ་སྲས་ཀྱི། །
འདི་ལས་གྲངས་མེད་རླབས་ཆེའི་སྤྱོད་ཀུན་ལ། །
འདུན་དང་སྦྱོར་བ་གོང་དུ་སྤེལ་བར་བགྱི། །
ཚུལ་འདིས་མཚོན་པའི་དུས་གསུམ་དགེ་བ་ཀུན། །
གཅིག་ཏུ་བསྡོམས་པས་ཚེ་རབས་ཀུན་ཏུ་བདག །
རྨད་བྱུང་བཤེས་གཉེན་མཆོག་གིས་རྗེས་བཟུང་ནས། །
བྱང་ཆུབ་སེམས་གཉིས་ནམ་ཡང་མི་གཏོང་ཞིང་། །



རླབས་ཆེན་རྒྱལ་སྲས་སྤྱོད་ཀུན་བསྒྲུབ་པ་ལ། །
མ་ཞུམ་སྙིང་སྟོབས་མཆོག་གིས་སྲིད་མཐའི་བར། །
རྒྱལ་བའི་དམ་ཆོས་མ་ལུས་འཛིན་པ་དང་། །
འཇམ་དཔལ་དབྱངས་ ཀྱིས་རྗེས་སུ་འཛིན་གྱུར་ཅིག ། ཅེས་རྒྱལ་
བའི་དགོངས་པ་ཤིང་རྟ་ཆེན་པོ་རྣམས་དང་འཇམ་མགོན་བླ་མས་ཇི་ལྟར་བཀྲལ་
བ་ལྟར་མདོ་སྔགས་ཀྱི་ལམ་གྱི་ལུས་ཡོངས་སུ་རྫོགས་པ་ལ་ཉམས་ལེན་སྙིང་པོར་
བྱ་བ་ལས་ནམ་ཡང་མི་གཡེལ་བའི་དམ་བཅའ་མཛད་ཅིང་། སྐལ་བ་དང་ལྡན་
པ་ གཞན་ དག་ ལའང་ རྗེ་ རིན་ པོ་ ཆེའི་ མདོ་ སྔགས་ ཀྱི་ བསྟན་ པ་ བསྲེ་བསླད་
བསྲེས་ལྷད་མེད་པ་རྣམ་པར་དག་པ་རྒྱ་ཆེར་སྤེལ་ཞིང་། ཆོས་རྒྱལ་བདག་པོ་
རབ་བརྟན་པས་གདན་དྲངས་ཏེ་དཔལ་འཁོར་ཆོས་སྡེར་རྗེ་རིན་པོ་ཆེའི་ལུགས་
བཟང་འཛིན་པའི་དགེ་འདུན་གྱི་སྡེ་མང་དུ་སྤེལ་ཏེ་བསྟན་པའི་བྱ་བ་རྒྱ་ཆེན་པོ་
མཛད། །
བརྒྱུད་པ། རོང་སྟོན་ཆེན་པོ་ཤཱཀྱ་རྒྱལ་མཚན་གྱིས་
རྩོད་པ་བྱའོ་ཞེས་དྲིལ་བསྒྲགས་པའི་སྐོར།
༈ དེ་ནས་དགུང་ལོ་ཞེ་གསུམ་བཞེས་པ་མེ་མོ་ལུག་གི་ལོར་བདག་པོ་
རབ་བརྟན་པས་དབུས་ནས་རོང་སྟོན་ཆེན་པོ་གདན་དྲངས་ཏེ་རྗེ་འདི་དང་རྩོད་
པ་མཛད་པར་དྲིལ་བསྒྲགས། མཁས་གྲུབ་རིན་པོ་ཆེས་ཀྱང་ཞལ་གྱིས་བཞེས།
གཏམ་དེ་དབུས་གཙང་ཡོངས་ལ་བསྒྲགས་པས་མཁས་པ་མང་པོ་དཔང་པོར་
བྱོན་ཞིང་། བཀའ་བསྟན་འགྱུར་ཡང་བརྩིགས། རྩོད་པའི་ དུས་ཚེས་བཏབ་
པས་རོང་སྟོན་པས་རྩོད་པར་མ་ནུས་ནས་བདག་པོ་རབ་བརྟན་པ་དང་གཉིས་



ཀས་འབྱོལ་ ཐབས་ཁོ་ན་མཛད་པས། མཁས་གྲུབ་སྨྲ་བའི་ཉི་མ་དགེ་ལེགས་
དཔལ་བཟང་པོས་འཇིགས་པ་མེད་པའི་སྒྲ་དབྱངས་ཟབ་མོ་སྒྲོག་པར་མཛད་པ་
ནི་འདི་ལྟར།
ཨོཾ་བདེ་ལེགས་སུ་གྱུར་ཅིག །
བློ་བཟང་གསུང་གི་ལེགས་བཤད་མེ་ཏོག་ཕྲེང་། །
གྲགས་པའི་མདངས་ལྡན་རིགས་པའི་དྲི་བསུང་ཅན། །
དང་ལ་ལྡན་མཁས་པ་ཀུན་གྱི་མགོ་བོ་ལ། ། །
ངལ་བསོ་བགྱིས་པས་ཐུབ་བསྟན་རྒྱས་གྱུར་ཅིག །
ཐེག་མཆོག་ རིགས་ ཀྱི་ ནུས་ པ་ མི་ དམན་ ཚོགས་ གཉིས་ རིན་ཆེན་
ཁམས་ལས་གྲུབ། །
རྣམ་དཔྱོད་མགྱོགས་འགྲོའི་རྟ་ལྗང་གིས་དྲངས་ཤེས་བྱའི་མཁའ་ལ་
ཐོགས་མེད་ཅིང་། །
གསུང་རབ་རྒྱ་མཚོའི་གོས་ཅན་མ་ལུས་རིགས་པའི་ཟེར་གྱིས་སྣང་
བྱེད་པ། །
སྔོན་མེད་ནམ་མཁའི་ནོར་ བུ་དེ་ དང་མེ་ཁྱེར་ ལྷན་ ཅིག་ ཇི་ ལྟར་
བགྲོད། །
འོན་ཀྱང་རོང་སྐྱེས་ཤཱཀྱ་ཡེ། །
བསྟན་པ་སྡང་བའི་ཡིད་ལྡན་ཞིང་། །།
གཤེན་རབ་གཞུང་ལུགས་རྒྱལ་མཚན་འཛིན། །
བྱིས་པ་མཁས་པར་རློམ་པ་གང་། །
རིང་ན་གནས་ཚེ་ཁོ་བོ་དང་། །



ལྷན་ཅིག་བརྒལ་ལན་བྱའོ་ཞེས། །
གྱ་གྱུའི་ཡིད་ལྡན་དྲང་སྲོང་གི །
དམོད་པའི་ཚིག་བཞིན་ཡང་ཡང་བསྒྲགས། །
དེ་ནས་ནམ་ཞིག་འདིར་ཕྱིན་ཚེ། ། །
ཞུམ་པ་བཞིན་དང་སྐྲག་ང་་བཞིན། །
གནོང་པ་བཞིན་དང་འགྱོད་པ་བཞིན། །
སྐྱབས་མེད་བཞིན་དུ་སྐྱབས་འཚོལ་བྱེད། །
དང་ལ་ལྡན་ཟླ་བའི་འོད་དཀར་ལ། །
གླགས་འཚོལ་འདོད་པའི་མུན་ཅན་དེ། །
ཁོ་བོའི་རིགས་ཚུལ་རྡོ་རྗེ་ཡིས། །
གཞོམ་པར་བྱ་ཞེས་མངོན་དུ་སྨྲས། །
བླ་མའི་ལེགས་བཤད་ཉིན་བྱེད་ཟེར། །
སྒྲིབ་བྱེད་ཕྲག་དོག་རྐང་འཐུང་རྒྱས། །
ཉེས་བཤད་ནགས་ཚལ་འཁྲིགས་པ་ཁྱོད། །
ད་ལྟ་ཐལ་བར་བྱ་ཞེས་སྨྲས། །
དེའི་ཚེ་སྐྱག་པའི་ཡིད་ལྡན་དེས། །
དེ་དག་བདག་གིས་མ་བཀག་ཅེས། །
གཏོལ་མེད་གྱུར་པའི་ཚིག་སྨྲ་ཞིང་། །
རྫུན་གྱི་ཁུང་བུར་ཡང་ཡང་བྲོས། །
ཁྲེལ་ཡོད་ངོ་ཚའི་གོས་དང་བྲལ། །
སྡོམ་པའི་སྐ་རགས་ལྷོད་པ་ཅན། །
བ? །



བླུན་རྨོངས་སློབ་མའི་ཚིག་ངན་གྱི། །
ཡོལ་བས་བསྒྲིབས་པའི་ཕག་ཏུ་འཚེལ། །
ཕྱོགས་འདིར་མཁས་པའི་བཀའ་མཆིད་དག །
བྱ་བར་འོས་པ་མིན་ཞེས་པའི། །
སྦྱིན་བདག་ཚིག་ལ་སྐྱབས་བཅས་ནས། །
བདག་ལ་བཀའ་དྲིན་ཆེ་ཞེས་སྨྲས། །
ལུང་རིགས་རླབས་ཕྲེང་རོལ་པ་ཅན། །
སྡེ་ཆེན་རྒྱ་མཚོས་སོ་སོ་ནས། །
མཁས་པ་གདེང་ཅན་དུ་མ་དག །
གནས་འདིར་དངང་པོར་ལྷགས་པ་ཡང༌། །
དེ་ཡིས་གང་ལ་མགོན་བཅས་པ། །
དེ་ཉིད་ཚིག་གིས་རང་རང་གི །
ཆུ་གཏེར་གནས་སུ་བསྐྲད་བྱས་ནས། །
རྒོལ་བའི་དཀྱིལ་འཁོར་རྫོགས་མ་གྱུར། །
འདི་ལྟར་མངོན་དུ་མ་ནུས་པའི། །
ཞུམ་ཚིག་སྨྲས་པ་དྲན་བྱོས་ལ། །
ཕྱིས་ནས་མཁས་ང་འི་ལེགས་བཤད་ལ། །
ལྐོག་ཏུ་ངན་སྨྲས་མ་བྱེད་ཅེས། །
བདག་གིས་གདམས་ཤིང་ཚར་བཅད་པས། །
བདེན་མིན་སྨྲ་བ་ལྷུར་ལེན་ཞིང་། །
ངོ་ཚས་གཏོལ་མེད་གྱུར་དེ་དག །
]
།



ལུག་བོང་བཞིན་དུ་མཁས་རྣམས་སྒྲོག །
བདེ་གཤེགས་བསྟན་པ་གངས་རིའི་སུལ་ན་གནས། །
གཞུང་ལུགས་འབུམ་ཕྲག་རལ་པའི་ཁུར་གྱིས་བརྗིད། །
རིགས་པའི་མཆེ་སྡེར་མི་བཟད་སྟོབས་ལྡན་པ། །
མཁས་མཆོག་གདོང་ལྔའི་དབང་པོ་ཁོ་བོ་ཙམ། །
དྲི་མེད་རིགས་པའི་གད་རྒྱངས་གཅིག་གིས་ཀྱང་། །
དྲེགས་ལྡན་ཕས་རྒོལ་གླང་པོ་སྟོང་གི་སྙིང་། །
ལྐོག་མར་ཕྱིན་པའི་འཇིགས་སྟེར་དགེ་ལེགས་དཔལ། །
བཟང་པོ་ལས་གཞན་སྨྲ་བའི་སེང་གེ་གང་། །ཞེས་དྲི་མ་མེད་པའི་
རིགས་པའི་གད་རྒྱངས་རྒྱ་ཆེར་བསྒྲགས་པ་དཔལ་འཁོར་ཆོས་སྡེའི་རྒྱལ་སྒོ་ལ་
གླན་ཏེ་ཀུན་གྱིས་མཐོང་བར་མཛད་དོ། །
འདི་ལྟར་མཁས་ང་་ཆེན་པོ་གཉིས་ཀྱིས་དྲི་མ་མེད་པའི་རིགས་པའི་ང་
རོའི་རྩེ་དགའ་མཛད་པ་ནི་བསྟན་པ་རྒྱས་པའི་ཆེད་དུ་མཛད་པ་ཡིན་གྱི། དེང་
སང་གི་བླུན་རྨོངས་དག་གི་ངང་ཚུལ་ལྟར་ཆགས་སྡང་གིས་མཛད་པ་མིན་ནོ། །
དོན་འདི་ལ་མཁས་གྲུབ་ཐམས་ཅད་མཁྱེན་པ་ཉིད་ཀྱི་ཞལ་ནས། ཁ་ཅིག་དེ་
ལྟར་ཆོས་དང་ཆོས་མ་ཡིན་པའི་རྣམ་དབྱེ་ལ་བརྒལ་བརྟག་མང་དུ་བྱེད་པ་ནི་
སེམས་རྒྱུད་མ་དུལ་བ་ཡིན་པས་སྙིང་པོ་མེད། ཆོས་དེ་དག་ཐམས་ཅད་ལ་རང་
རང་གི་ལུགས་བཞིན་ཉམས་ སུ་ བླངས་ང་ས་གང་ ཟག་བཟང་པོ་མང་པོ་བྱོན་
འདུག་པ་དང་ཆོས་ཐམས་ཅད་དུ་མ་རོ་གཅིག་ཡིན། ཆོས་ཀྱི་ཁ་ཟིན་བྱེད་པ་
ཆགས་སྡང་རྨོངས་གསུམ་གྱི་རྩ་བ་ཡིན་པས་བྱར་མི་ཉན། འདོད་པ་དེ་དག་
ཐམས་ཅད་ཕུན་སུམ་ཚོགས་པ་འབའ་ཞིག་ཡིན་ཞེས་ཟེར་བ་ཡང་བླུན་པོ་ཕལ་ཆེ་



བ་ཆོས་པ་རང་ཇོ་བོ་བཟང་ཞེས་དད་པ་ལྷག་པར་སྐྱེ་ ཁོ་རང་ཡང་དེ་ཉིད་དང་
དུ་ལེན། རྙེད་བཀུར་འདུ་བ་ཡང་མང་བ་གྱུར་མོད་ཀྱི་ལུང་རིགས་ཀྱིས་ཆོས་
ལོག་ཚར་གཅོད་པ་སེམས་རྒྱུད་མ་དུལ་བར་སྨྲ་བ་ནི། སངས་རྒྱས་དང་འཛམ་
གླིང་མཛེས་པར་བྱེད་པའི་རྒྱན་དྲུག་ལ་སོགས་པ་རྒྱ་བོད་ཀྱི་ལོ་ང་ཎ་ཁྱད་པར་
ཅན་མཐའ་ དག་ལས་ རང་ཉིད་ སེམས་རྒྱུད་ དུལ་བར་དོན་ གྱིས་ ཁས་ལེན་པ་
བརྟགས་ན་བློས་འཁྱུད་པར་དཀའ་བའི་གཏམ་ཡིན་ནོ། ། །
རང་ཉིད་སྐྱེ་བོ་ཕལ་པ་བླུན་པོ་འགའ་ཞིག་གི་བློ་ཡུལ་དུ་གྲུབ་པར་བྱ་བའི་
ཕྱིར་དང་། རྙེད་བཀུར་ཅུང་ཟད་འདུ་བའི་སྒོ་མི་ཉམས་ཤིང་གོང་ནས་གོང་དུ་
འཕེལ་བར་བྱ་བའི་ཕྱིར་ཙམ་དུ་ཤེས་བཞིན་དུ་ཆོས་མ་ཡིན་པ་ཆོས་སུ་སྟོན་པར་
བྱེད་པ་ནི། སེམས་རྒྱུད་གཏིང་ནས་མ་དུལ་བའི་ཚབས་དེ་ལས་ཆེ་བ་ཅི་ཞིག་
ཡོད་དེ། ཚེ་འདིའི་དགོས་པ་ཅུང་ཟད་ཙམ་ གྱི་ ཕྱིར་ དུ་ཆོས་སྤོང་བའི་ལས་
ཚབས་པོ་ཆེ་བསགས་ནས་རང་གཞན་སླུ་ཞིང་སངས་རྒྱས་ཀྱི་བསྟན་པ་ཉམས་
པར་བྱེད་པའི་ཕྱིར་རོ། ། ཆོས་ཆོས་མ་ཡིན་པར་སྟོན་པ་དང་། ཆོས་མ་ཡིན་པ་་
ཆོས་སུ་སྟོན་པ་་གཉིས་ཀ་ཡང་ཆོས་སྤོང་གི་ལས་སུ་འགྱུར་བ་ལ་ཁྱད་པར་མེད་
པར་འཕགས་པ་རྣམ་པར་འཐག་པ་བསྡུས་པའི་མདོ་ལས་གསུངས་སོ། །ཞེས་
གསལ་བར་ གསུངས་ ཤིང་། མཁས་གྲུབ་ཆེན་པོ་འདི་ ཉིད་ ཀྱིས་ རིགས་པའི་
དགག་བཞག་མཛད་པ་ནི། རྒྱལ་བའི་བསྟན་པ་ཉམས་པ་ཐུགས་ཀྱིས་མ་བཟོད་
པ་དང་། སེམས་ཅན་བླུན་རྨོངས་རྣམས་ཆོས་ལྟར་བཅོས་པས་ཕུང་བར་འགྱུར་
བ་ཐུགས་ཀྱིས་མ་བཟོད་ནས་རང་ཡལ་བར་དོར་ཏེ་གཞན་གཅེས་པར་འཛིན་
པའི་བསམ་པ་ཁོ་ན་མཛད་པ་ཡིན་ཏེ།
ཆོས་མིན་ཆོས་སུ་སྟོན་བྱེད་ཅིང་། །
བ）



དམ་ཆོས་བཙོངས་པས་འཚོ་རྣམས་ཀྱིས། །
ཐུབ་བསྟན་མིང་གི་ལྷག་མར་བྱས། །
ཚུལ་འདི་བདག་གིས་ཇི་ལྟར་བཟོད། །ཅེས་གསུངས་པ་ལྟར་རོ། །
དེས་ན་མཁས་མཆོག་གདོང་ལྔའི་དབང་པོ་གཉིས་དྲི་མ་མེད་པའི་རིགས་
པའི་ང་རོའི་རྩེ་དགའ་བྱེད་པའི་བར་དུ་བླུན་རྨོངས་ཝ་སྐྱེས་དག་འཚངས་ནས་
ཕྱོགས་ལྷུང་མི་བྱ་སྟེ་རང་ཉིད་ཕུང་བར་འགྱུར་བའི་ཕྱིར་རོ། །དེས་ན་མདོ་ལས།
ངའམ་ང་དང་འདྲ་བས་གང་ཟག་གི་ཚོད་བཟུང་གི གང་ཟག་གིས་གང་ཟག་གི་
ཚོད་མི་བཟུང་སྟེ་ཉམས་པར་གྱུར་ཏ་རེ། ཞེས་གསུངས་པས་བདག་ལེགས་སུ་
འདོད་པ་དག་གིས་སྐྱེ་བོ་དམ་པ་ལ་གནོད་པའི་ལས་རྣམས་ཀུན་ཏུ་སྤངས་ཏེ་
གུས་པ་ལྷུར་བྱའོ། །
དགུ་པ། མཁས་གྲུབ་ཆོས་རྗེ་རི་བོ་མདངས་ཅན་དུ་ཕེབས་ནས་
རང་གི་རྟོགས་པ་གཏམ་ཏུ་བསྙད་པ།
༈ དེ་ནས་མཁས་གྲུབ་རིན་པོ་ཆེས་དཔལ་འཁོར་ཆོས་སྡེར་མ་བཞུགས་
པར་རི་བོ་མདངས་ཆེན་དུ་ཕེབས་ཏེ་བསྟན་པའི་བྱ་བ་རྒྱ་ཆེར་མཛད་པ་ན།
བདག་པོ་རབ་བརྟན་པ་ཡིད་བཞིན་གྱི་ནོར་བུ་ལག་ཏུ་རྙེད་པ་ཆེད་དུ་བསམས་
ཏེ་བརླགས་པར་བྱས་པ་ལྟར་འགྱོད་པ་ཚད་མེད་པ་སྐྱེས་ཏེ། མཁས་གྲུབ་རིན་
པོ་ཆེ་ལ་དངོས་སུ་ཞུ་མ་སྤོབས་པར་ཉེ་གནས་ ལ་ གསེར་མང་པོ་བྱིན་ཏེ་སླར་
གདན་འདྲེན་པའི་ཞུ་བ་བྱས་པར་ཕེབས་སུ་མ་བཞེད་པར།
ཨོཾ་སྭསྟི།
གང་གི་བཀའ་དྲིན་དྲན་པས་བདག་གི་ཡིད། །
* 1



ཤིན་ཏུ་བརྟན་པ་ཉམས་པའི་དད་པ་ཡིས། །
ཟླ་མེད་བླ་མའི་ཞབས་ལ་ཕྱག་བྱས་ཏེ། །
རང་གི་ཡིད་ལ་གཅགས་པའི་གཏམ་འདི་གླེང་། །
སྨྲས་པ།
འདི་ན་ཟབ་དང་རྒྱ་ཆེ་དམ་པའི་ཆོས། །
དགོས་འདོད་ཀུན་འབྱུང་དཔག་བསམ་ལྗོན་པ་ཡང་། །
ཁ་ཟས་དོན་གཉེར་བླུན་པོའི་ཚོགས་རྣམས་ཀྱིས། །
བུད་ཤིང་ཆེད་དུ་ཆུད་གཟོན་བྱེད་པར་ཟད། །
མདོ་རྒྱུད་གསུང་རབ་མཁའ་ལ་ཐོགས་མེད་པའི། །
ལེགས་བཤད་འོད་སྟོང་ལྡན་པའི་ཉིན་བྱེད་ཀྱང་། །
དུས་མཐོར་ལས་ཀྱི་ས་ལ་ལྟུང་བ་ན། །
རྩྭ་སྒྲོན་ཙམ་གྱི་བྱ་བའང་བྱེད་མ་ཡིན། །
སྐྱོན་ཡོན་འབྱེད་པའི་བློ་གྲོས་མིག་ལྡོང་ནས། །
བླུན་པོའི་ཚིག་རྗེས་འབྲང་ལས་གཞན་མེད་པས། །
རང་གི་ལག་ཐོགས་ནོར་བུ་རིན་ཆེན་ཡང་། །
ཕྱག་དར་ཕུང་པོའི་རྡོ་དང་མཚུངས་པར་མཐོང་། །
སེམས་རྟ་དམུ་རྒོད་འཕྲལ་དུ་དུལ་བྱེད་པ། ། །
ཕུལ་བྱུང་དམ་པའི་ཆོས་ཀྱི་དགའ་སྟོན་ཡང་། །
ངན་སྐྱུགས་དོན་གཉེར་ཁྭ་ཏའི་ཚོགས་རྣམས་ཀྱིས། །
པདྨོའི་རྩ་ལག་བཞིན་དུ་འབད་པས་སྤོང་། །
སངས་རྒྱས་ལས་ཀྱང་དཀོན་པའི་གདམས་པ་མཆོག །
2;



ཚང་ལ་མ་ནོར་སྔོན་མེད་བདུད་རྩིའི་རྒྱུན། ། །
དཀའ་སྤྱད་ལྟོས་མེད་བརྩེ་བས་བྱིན་ན་ཡང་། །
སྐལ་ངན་སྐྱེ་བོས་དུག་ལྟར་འགལ་བར་འཛིན། །
རླབས་ཆེན་ལུང་རིགས་བཤད་པའི་གྲུ་སྦྱར་ནས། །
གཞུང་ལུགས་ཆུ་གཏེར་ཆེ་ལ་ལེགས་ཁྲིད་ན། །
བློ་ཆུང་བྱིས་པ་ལྟ་བུ་འདི་དག་ནི། །
སྐྱིད་ལུག་ཞུམ་དང་འཇིགས་དང་གཏོལ་མེད་འགྱུར། །
གཞུང་ལུགས་བཤད་པ་རྩྭ་ལྟར་དོར་བྱས་ནས། །
བསྡུས་པའི་ཐལ་ཕྲེང་མཛུབ་ཁྲིད་ཁོ་ན་ཡང་། །
དོན་ཆུང་ལས་ལ་ཚེ་ཟད་འགྱུར་མཐོང་ནས། །
བདག་ནི་འདི་ལ་འཇུག་པ་ལྷོད་པར་གྱུར། །
ཐུན་མོང་སྟོང་ཉིད་གཏམ་ཡང་སྣོད་མིན་ལ། །
འཆད་པ་བཀག་ན་བླ་མེད་ཐེག་པའི་ལམ། །
མི་འདོད་བཞིན་དུ་སྟོན་པ་སྨོས་ཅི་དགོས། །
དེ་ཕྱིར་ཁོ་བོ་འདི་ལའང་སྒྱིད་ལུག་གྱུར། །
ལྟ་བའི་མཐར་ཐུག་དབུ་མའང་དེ་ཉིད་དོན། །
བདེན་འཛིན་གཉེན་པོར་བསྒོམ་ཕྱིར་མི་སློབ་པར། །
གྲངས་འཛིན་ཕྱིར་དང་གང་ཤེས་ཚོགས་ནང་དུ། །
སྨྲ་ཕྱིར་འབད་པ་བདག་འཛིན་གསོས་འདེབས་ཡིན། །
བླང་དོར་གནས་དང་ལམ་གྱི་ཡན་ལག་ཀུན། །
ཚད་མས་གཏན་ལ་དབབ་ཕྱིར་མ་ཡིན་པའི། །



མང་པོའི་དབུས་སུ་འགྲན་ཟླ་ཟིལ་མནན་ནས། །
གཞན་ངོར་གྲུབ་ཕྱིར་འབད་པའང་ཆོས་མིན་ཡིན། །
གཞུང་ལུགས་དོན་ལ་ཆ་ཙམ་མ་རེག་པའི། །
རྫས་ལྡོག་ནས་བཟུང་ཆོས་ཅན་ཟོལ་འཇོག་སོགས། །
འབད་ནས་སློབ་པ་ཀུན་སློང་སྐྱོན་མེད་ན། །
ལུང་མ་བསྟན་གྱི་ལས་སུ་འགྱུར་བ་ཙམ། །
ཆགས་སྡང་ཕྲག་དོག་འགྲན་སེམས་དྲག་པོ་དང་། །
མི་གཟུགས་འཚོལ་ཕྱིར་ཐོས་བསམ་སྒོམ་གསུམ་ལ། །
ཇི་ཙམ་འབད་ཀྱང་ཆོས་མིན་དུ་མའི་སྒོ། །
ནད་པ་གསོད་ཕྱིར་ཟས་མཆོག་སྦྱིན་པ་བཞིན། །
ལྟོ་རྒྱབ་ཙམ་ཕྱིར་འདུས་པའི་འཁོར་ནང་དུ། །
ཆགས་སྡང་གཡོ་སྒྱུས་འཐབ་རྩོད་ལྷུར་བླངས་ནས། །
ཞར་ལ་སྦྱོར་ངག་ཚིག་གསུམ་བཟླས་བརྗོད་ཀྱིས། །
རང་གཞན་གཉིས་ཀ་འདི་ཕྱིར་ཕུང་བར་བྱེད། །།
མཁན་སློབ་མཆེད་གྲོགས་ཆོས་དང་དམ་ཚིག་ནི། །
མདའ་ལྟར་འཕངས་ནས་འདུ་བའི་སྒོ་འཕྲོག་ཅིང་། །
དད་རྫས་ཕྱིར་རྩོད་ཡུལ་འཁོར་འཇོམས་པའི་དཔུང་། །
ཇི་ཙམ་འཚོགས་ཀྱང་དམྱལ་བའི་འདུན་ཁང་ཡིན། །
དམན་པའི་གཞུང་དང་མཆོག་ཏུ་རྙེད་དཀའི་ལམ། །
འཆད་དང་འདོམས་པ་ལྡོག་སྟེ་དོན་གཉེར་བ། །
སྐལ་བ་མེད་པའམ་ཤིན་ཏུ་བླུན་པོའང་། །
?8



སྣང་ཤས་གདོན་ཆེན་སྙིང་ལ་ཞུགས་པ་ཡིན་། །
ཚེ་འདིའམ་བར་དོ་སྐྱེ་བ་བདུན་ཙམ་གྱིས། །
སངས་རྒྱས་འཐོབ་པའི་ལམ་བཟང་ཐོབ་ནས་ཀྱང་། །
སངས་རྒྱས་མི་འདོད་སྨྲ་བ་ངོ་ཚ་ནས། །
དེ་ལའང་འདི་ཉིད་དགོས་པའི་ཟོལ་སྦྱོར་གྱིས། །
བགྲོས་ངན་ཚིག་གསུམ་གཤགས་སྦྱོར་ཅུང་ཟད་ཅིག །
ཤེས་ནས་ལོང་བས་ལོང་བ་འཁྲིད་པའམ། །
ཟས་ནོར་སྒྲུབ་ཕྱིར་ཕྱི་མ་བློས་གཏོང་བ། །
འདི་དག་མི་ཡི་གཟུགས་བརྙན་དུད་འགྲོའི་ཕུལ། །
དམ་པ་རྣམས་ཀྱིས་ཚེ་འདི་བློས་བཏང་ནས། །
ཟབ་མོའི་མན་ངག་རྩེ་གཅིག་ཉམས་བླངས་པས། །
དོན་གཉིས་ཕུལ་ཕྱིན་མཐའ་ཡས་རྣམ་ཐར་ལ། །
ཡིད་གཡོའི་འདུན་པ་ཆ་ཙམ་མི་སྐྱེ་བར། །
ད་ལྟའི་སྟོན་པ་འགའ་ཡི་རྙེད་གྲགས་དང་། །
སློབ་འཁོར་རྒྱ་ཆེན་འདུ་འགོད་མང་པོའི་གཏམ། །
ཐོས་པ་ཙམ་གྱིས་འགྲམ་ཆུ་ལྡང་བ་ནི། །
གཞི་རྩ་གཏིང་ནས་ཉེས་པའི་རྟགས་ངན་ཡིན། །
སྣུམ་ཟད་མར་མེ་ལྟ་བུའི་བསྟན་པ་འདི། །
ཁོ་བོའི་ལེགས་བཤད་གོ་ཆ་བློ་གྲོས་ཀྱིས། །
རྫོགས་ལྡན་བཞིན་དུ་བྱ་བར་ནུས་ན་ཡང་། །
སྐལ་ངན་རྣམས་ཀྱིས་ས་འོག་གཏེར་བཞིན་སྦས། །
3



ད་ནི་དུས་ལ་སྡོད་པ་མེད་པ་དང་། །
ལང་ཚོའི་དཔལ་ཡང་སྟོན་ཀའི་སྤྲིན་ལྟར་གཡོ། །
སྐྱེ་བོ་ཕལ་ཆེར་སྐལ་བ་མེད་མཐོང་ནས། །
མང་ཐོས་བདག་ནི་གཅིག་པུར་ཆོས་དོན་སེམས། །
ཚེ་འདི་འབའ་ཞིག་དོན་གཉེར་འཁོར་ནང་དུ། །
ཆགས་སྡང་འདུ་འཛིས་འདའ་བའི་གོ་སྐབས་ནས། །
རྩོད་པ་ལྷུར་ལེན་ཚིག་འགའི་བཤད་པ་ལ། །
མཁས་པ་ང་ནི་སྐྱུགས་པ་བཞིན་དུ་བལྟ། ། །
རང་ཡུལ་ཉེ་དུ་ལོངས་སྤྱོད་ཀུན་བོར་ནས། ། །
རྩེ་གཅིག་དམ་ཆོས་སྒྲུབ་པར་དམ་བཅས་ཏེ། །
གཞན་གྱི་ཡུལ་དུ་རྣམ་གཡེང་འདུ་འཛི་ཡིས། །
དལ་འབྱོར་དོན་མེད་བྱེད་པ་སྨྱོན་པ་ཡིན། །
ཆོས་དང་ཆོས་མིན་རྣམ་དབྱེ་ལེགས་རྟོགས་ནས། །
ད་དུང་ཆོས་ལྟར་བཅོས་པའི་གཟུགས་བརྙན་ལ། །
ཆགས་ཤིང་བག་མེད་རྣམ་གཡེང་ལྷུར་ལེན་ན། །
བདག་ལ་སེམས་མེད་གྱུར་པ་གདོན་མི་ཟ། །
རྒྱལ་བའི་དགོངས་ཟབ་མཐར་ཐུག་རྒྱལ་བ་དང་། །
མཚུངས་པའི་བླ་མའི་མན་ངག་ལེགས་རྟོགས་ནས། །
དེ་དོན་རྩེ་གཅིག་བསྒྲུབས་ན་རང་གཞན་གྱི། །
གཏན་གྱི་འདུན་མ་འགྲུབ་པར་ཤེས་བཞིན་དུ། །
ད་དུང་གཞན་ཟེར་སྙན་དང་མི་སྙན་དང་། །



དོན་ཆུང་ཚེ་འདིའི་ཁེ་ཉེན་བརྩི་བརྩི་ནས། །
ཕྱི་བཤོལ་ངང་ལ་དོན་མེད་དུས་འདའ་ན། ། །
ཆོས་བརྒྱད་གདོན་གྱིས་ཟིན་པའི་སྙིང་རུལ་ཡིན། །
གཏིང་ནས་ངེས་པ་མ་རྙེད་བླུན་པོ་དག །
ཟབ་མོ་སྒྲུབ་ལ་མི་གུས་མཚར་ཅི་ཡོད། །
གཏིང་ནས་ཟབ་མོའི་ལམ་ལ་ཡིད་ཆེས་ནས། །
དེ་དོན་མི་སྒྲུབ་དེ་ལས་ཁྲེལ་བོར་སུ། ། །
ཅིའང་མི་ཤེས་ཁ་ཅིག་ཚེ་འདི་ལ། ། །
བལྟོས་མེད་སྒྲུབ་ལ་བརྩོན་པ་མཐོང་བའི་ཚེ། །
ཉམས་ལེན་གནད་ལ་ཆེས་མཁས་རྣམ་གཡེང་གི །
རྒྱུར་ཆུད་གྱུར་པ་ཤིན་ཏུ་ངོ་ཡང་ཚ། ། །
དེ་ཕྱིར་མདོ་རྒྱུད་བླ་མའི་མན་ངག་དོན། །
ལེགས་པར་ཁོང་དུ་ཆུད་པས་ཡིད་དྲངས་ནས། །
ནམ་ཞིག་འདི་དོན་སྒྲུབ་པར་འགྱུར་སྙམ་དུ། །
མཁས་པ་ང་ནི་འདི་ཉིད་འབའ་ཞིག་སེམས། །
མི་དབང་དུ་མའི་ཅོད་པན་ནོར་བུའི་འོད། །
རྐང་མཐིལ་རྡུལ་ལ་རྩེ་བ་ཐོབ་པ་དང་། །
རྩྭ་རྩེའི་ཟིལ་པས་སེན་མོ་ཉེར་མཆོད་པ། །
མཁས་པ་བདག་ལ་ཕན་པར་ཕྱི་མ་འགྱུར། །
ཟང་ཟིང་ལོངས་སྤྱོད་རྨི་ལམ་དཔལ་འབྱོར་དང་། །
མཚུངས་པར་རིག་ཅིང་རྒྱལ་བས་སྨད་མཐོང་ནས། །
3 !



མཁས་པ་བདག་ནི་བ་ཚྭའི་མཆོད་ཡོན་ལྟར། །
རྙེད་བཀུར་གནས་ལ་མཐུན་པར་འཛིན་མ་ཡིན། །
བྲག་ཆའི་དབྱངས་ཀྱིས་བདག་རྒྱུད་ཁེངས་མི་འགྱུར། །
དུས་མིན་སྙན་གྲགས་བདུད་ཀྱི་ཕོ་ཉ་ནི། །
དེ་ལྟ་མིན་ཞེས་ཚིག་གི་མཆོད་སྦྱིན་ལ། །
མཁས་པ་བདག་ནི་རེ་བ་ལྷུར་མི་བྱེད། །
མཆེ་བ་མི་བཟད་སྦྱར་མོའི་ཤུགས་འཆང་བ། །
གངས་རི་འཛིན་པའི་གདོང་ལྔའི་དབང་པོ་ནི། །
ལྕགས་ཀྱིས་བཅིངས་ནས་བཙོག་ཆུས་འཚོ་བ་ཡི། །
སྒོ་ཁྱིར་བྱེད་འདོད་མཁས་པའི་བཞད་གད་ཡིན། །
དེ་ལྟར་སྨྲས་འདི་དམ་པའི་མཛད་པ་ལ། །
བལྟ་བར་འདོད་པའི་དགེ་སློང་དགེ་ལེགས་དཔལ། །
བཟང་པོས་མདངས་ཅན་རི་བོའི་ངོས་ལས་ནི། །
རང་གི་རྟོགས་པ་ གཏམ་ དུ་བསྙད་པ་ཡིན། ། ཞེས་བཀའ་བསྩལ་
མཁས་གྲུབ་ཐམས་ཅད་མཁྱེན་པ་འདི་ནི་རང་དང་གཞན་གྱི་གྲུབ་མཐའ་
རྒྱ་མཚོ་ལྟ་བུའི་ཕ་རོལ་ཏུ་བྱོན་ཞིང་། རྗེ་བཙུན་འཇམ་དཔལ་དབྱངས་དང་
བཅོམ་ལྡན་འདས་དཔལ་ཧེ་རུ་ཀ་ལ་སོགས་པ་ལྷག་པའི་ལྷ་མང་པོས་རྗེས་སུ་
བཟུང་བ་དཔལ་ཡེ་ཤེས་ཀྱི་མགོན་པོ་ཕྱག་དྲུག་པ། དམ་ཅན་ཆོས་ཀྱི་རྒྱལ་པོ།
གུར་གྱི་མགོན་པོ་དཔལ་མགོན་ཞལ་བཞི་པ་སོགས་དམ་ཅན་ཆོས་སྲུང་རྣམས་
ཀྱིས་རྒྱུན་དུ་ཞལ་བསྟན་ཏེ་བཀའ་བཞིན་དུ་བསྒྲུབས་པས་ཞི་རྒྱས་དབང་དྲག་གི་
!



ལས་གང་ལའང་ཐོགས་པ་མེད་པ་དང་། རྗེ་བཙུན་འཇམ་དཔལ་དབྱངས་ཀྱིས་
ཞལ་བསྟན་པ་དང་། རྡོ་ རྗེ་ རྣལ་ འབྱོར་མས་ ཞལ་ བསྟན་ པ་ དང༌། ལྷ་མོ་
དབྱངས་ཅན་མས་ཞལ་བསྟན་པ་དང༌། ས་ར་ཧ་དང་། འཕགས་པ་ཀླུ་སྒྲུབ་
སོགས་པཎ་གྲུབ་མང་པོས་ཞལ་བསྟན་ཏེ་བྱིན་གྱིས་བརླབས་པའི་རྣམ་ཐར་མང་
དུ་མཆིས་ཏེ། འདིར་མཐའ་དག་བཀོད་ན་མང་དུ་དོགས་པ་དང་། གསང་བ་
བསྒྲགས་པར་ཡང་འགྱུར་དོགས་ནས་མ་བཀོད་པས་གསང་བའི་རྣམ་ཐར་དག་
ལས་ཤེས་པར་བྱའོ། །
བཅུ་པ། རྒྱལ་བ་དགེ་འདུན་གྲུབ་ཀྱིས་ཆོས་རྗེ་མཁས་གྲུབ་རྗེ་ལ་
བསྔགས་པ་མཛད་ཚུལ།
༈ དོན་འདི་དག་ལ་ཐམས་ཅད་མཁྱེན་པ་དགེ་འདུན་གྲུབ་པས།
ཞིང་འདིར་ཁྱོད་སྐུའི་ཉིན་བྱེད་ཤར་བའི་ཚེ། །
ལོག་སྨྲ་འབྱུང་པོའི་བྱ་རྣམས་ལོང་གྱུར་ཅིང་། །
གསུང་རབ་འདབ་རྒྱའི་ཚལ་ཀུན་རྒྱས་མཛད་པ། །
སྔོན་མེད་ཉི་མ་མཆོག་ལ་གསོལ་བ་འདེབས། །
ལྷ་དང་བཅས་པའི་རྒྱལ་སྲིད་ཡོངས་རྫོགས་ལ། །
ཆོས་ཀྱི་འཁོར་ལོས་འདོད་དགུར་དབང་སྒྱུར་བ། །
ཆོས་ཀྱི་རྒྱལ་པོ་མཁས་གྲུབ་དགེ་ལེགས་དཔལ། །
བཟང་པོའི་ཞབས་ལ་གུས་པས་གསོལ་བ་འདེབས། །
རྒྱ་ཆེན་བསོད་ནམས་རིང་ནས་བསྐྲུན་པའི་མཐུས། །
རང་དང་གཞན་གྱི་ཚེ་རབས་བརྒྱ་སྟོང་ཀུན། །



ཇི་བཞིན་དྲན་པའི་སྔོན་གནས་མཁྱེན་པ་སོགས། །
མངོན་ཤེས་ཐོགས་མེད་མངའ་ལ་གསོལ་བ་འདེབས། །
གཞོན་དུ་ཉིད་ནས་ཁྱོད་སྐུའི་ལྷུན་པོ་ནི། །
ཆོས་གོས་མཚམས་སྤྲིན་གཞོན་ནུས་རབ་འཁྱུད་ཅིང་། །
མཁས་མང་གསེར་རིའི་དབུས་ན་ཡོན་ཏན་གྱི། །
བང་རིམ་མངོན་པར་མཐོ་ལ་གསོལ་བ་འདེབས། །
ཚེ་རབས་ཀུན་ཏུ་ལྷག་པའི་ལྷ་རྣམས་ཀྱིས། །
རྗེས་སུ་བཟུང་ནས་ལེགས་པར་སྦྱངས་པ་ལས། །
བཀའ་དང་བསྟན་བཅོས་ཀུན་གྱི་ཚིག་དོན་ལ། །
མཁས་པའི་མཁས་པ་ཁྱོད་ལ་གསོལ་བ་འདེབས། །
ཞེས་དང་།
འདི་ན་ཆོས་ཀྱི་དུང་ཆེན་འབུད་པ་ལ། །
ད་ལྟར་ཁྱོད་ལས་མཆོག་གཞན་མ་མཆིས་ཞེས། །
དམ་ཅན་རྒྱ་མཚོའི་ཚོགས་ཀྱིས་མགྲིན་གཅིག་ཏུ། །
མགོན་ཁྱོད་མཆོག་ཏུ་བསྔགས་ལ་གསོལ་བ་འདེབས། །
བགེགས་དཔུང་འཇོམས་པའི་མཐུ་རྩལ་མཐའ་ཡས་པའི། །
ཕྱི་ནང་བསྟན་སྲུང་རྒྱ་མཚོའི་ཚོགས་རྣམས་ཀྱིས། །
ཁྱོད་ཀྱི་བཀའ་དང་དམ་ལས་མི་འདའ་བར། །
ཚུལ་ བཞིན་ འཕྲིན་ ལས་ བསྒྲུབས་ ལ་ གསོལ་ བ་ འདེབས། ། ཞེས་
བསྔགས་སོ། །
：3.



བཅུ་གཅིག རྗེ་བཙུན་ཙོང་ཁ་པ་ཆེན་པོ་སྐུ་ཞིང་དུ་གཤེགས་རྗེས་
སྐུའི་སྣང་བ་ཡང་ཡང་བསྟན་ནས་ཆོས་གསུངས་ཚུལ་
༈ མཁས་གྲུབ་ཆེན་པོ་འདི་ནི་བླ་མ་དང་ལྷག་པའི་ལྷ་དབྱེར་མེད་པའི་
རྣལ་འབྱོར་ལ་ཐུགས་དམ་གྱི་མཐིལ་དུ་མཛད་པས་རྗེ་བཙུན་ཙོང་ཁ་པ་ཆེན་པོ་
ཞིང་གཤེགས་ནས་ཀྱང་དངོས་དང་རྨི་ལམ་ཅི་རིགས་པར་ཡང་དང་ཡང་དུ་ཞལ་
བསྟན་ནས་གདམས་པ་དང་རྗེས་སུ་བསྟན་པ་ཡང་ཡང་བསྩལ་བར་མཛད་པ་
ཞིག་སྟེ། ལན་ཅིག་ཟབ་མོ་དབུ་མའི་ལྟ་བའི་དཀའ་གནད་ཕྲ་མོ་ཞིག་ལ་དོགས་
པ་ཞིག་བྱུང་བའི་ཚེ་རྨི་ལམ་དུ། རྗེ་བཙུན་ཙོང་ཁ་པ་ཆེན་པོ་གསལ་བར་བྱོན་
ནས་མདོ་སྡེ་དཀོན་མཆོག་བརྩེགས་པའི་འོད་སྲུང་གི་ལེའུ་གསལ་བར་གསུངས་
པས་དོགས་པ་ལྷག་མ་མེད་པར་ཆོད་དེ་ཟབ་མོའི་གནས་ལ་འཁྲུལ་བའི་དྲི་མ་
ཐམས་ཅད་དང་བྲལ་བ་ཞིག་བྱུང་།
དོན་འདི་ལ་ཐམས་ཅད་མཁྱེན་པ་དགེ་འདུན་གྲུབ་པས། །
རྨི་ལམ་དུ་ཡང་རྗེ་བཙུན་ཙོང་ཁ་པས། །
འོད་སྲུང་ལེའུ་གསལ་བར་གསུངས་པའི་ཚེ། །
ལྟ་བ་འཁྲུལ་པའི་དྲི་མ་ཀུན་བཅོམ་ནས། །
ཆོས་ཉིད་ མངོན་ དུ་ གྱུར་ ལ་ གསོལ་ བ་འདེབས། ། ཞེས་བསྔགས་
སོ། །ཁྱད་པར་དུ་ཡང་རྗེ་བླ་མ་ལ་གསོལ་བ་བཏབ་པ་ཙམ་གྱིས་ཞལ་གཟིགས་པ་
གཅིག་ཡོད་པས། ལན་ཅིག་ཆོས་གྲོལ་ནས་ནང་དུ་ཕེབས་པའི་སྐབས་ཤིག་ལ་རྗེ་
བླ་མ་དྲན་ནས། ལར་སེམས་ཅན་འདི་རྣམས་བསོད་ནམས་མ་བསགས་པས་
ཡོངས་འཛིན་དམ་པས་མ་ཟིན། འདུས་བྱས་རྟག་པར་བསྒོམས། ཆོས་རྣམས་



བདེན་གྲུབ་ཏུ་འཛིན། ལོངས་སྤྱོད་ལ་འབད་རྩོལ་ཆེར་བཏང་ནས་བསྒྲུབས།
ཚེ་འདིའི་སྙན་གྲགས་ལ་ཐོབ་བྱ་མཐར་ཐུག་ཏུ་བཟུང་། རྗེ་རིན་པོ་ཆེའི་ལེགས་
བཤད་འཁྲུལ་བ་ཕྲ་མོ་ཙམ་ཡང་མེད་པ་བསྟན་པའི་སྙིང་པོ་ཆོས་ཕུང་བརྒྱད་ཁྲི་
བཞི་སྟོང་གི་བརྗོད་བྱ་མཐར་ཐུག་ཆེས་ཆེར་དཀོན་པ་རྡོ་རྗེ་འཆང་གི་གོ་འཕང་
ཚེ་འདི་ཉིད་ལ་མངོན་དུ་བྱེད་ནུས་པའི་ལམ་ཟབ་མོ་ཞལ་ཤེས་དང་བཅས་པ་
འདི་ལྟ་བུ་ཉིན་མཚན་དུ་འབད་ནས་བཤད་ཀྱང་། སྐལ་བ་དང་མི་ལྡན་པས་
བཤེས་གཉེན་ངན་པ་ཅི་ཡང་མ་བསླབས་ཤིང་དམ་པའི་གདམས་ངག་མེད་པ།
ཤེས་རབ་དང་བྲལ་ཞིང་བདུད་ཀྱི་བར་ཆད་ཀྱིས་ཁྱེར་བ། ཚེ་འདིའི་འདོད་ཡོན་
ལ་སྲེད་པས་ངོ་ཚ་ཁྲེལ་མེད་ལ་ཡོན་ཏན་དུ་བྱས་ནས་མི་ཚེ་ཧྲིལ་པོ་གཏི་མུག་གམ།
ཅང་མེད་སྒོམ་པ་དུད་འགྲོ་ལྟ་བུ་ཞིག་གི་མདུན་དུ་ཆོས་བརྒྱད་ཀྱི་ཚིག་རེ་ཉན་
ཞིང་། ཀུན་སྤྱོད་ཁྱི་ཕག་ལྟར་རོལ་པ་འདི་དག་བླང་དོར་ཤེས་པ་གཅིག་གིས་
ལྟོས་དང་། གཏམ་དྲང་པོར་སྨྲས་ན་མཚང་ལ་ཕོག མ་སྨྲས་ན་སེམས་ཅན་འདི་
རྣམས་ལ་སྙིང་བརྩེ་བས་མི་བཟོད་པར་འདུག དེས་ན་ཅུང་ཟད་སྨྲས་པ་ཡིན།
ལོག་པའི་ལམ་ དུ་ཞུགས་པའི་ སེམས་ ཅན་ འདི་ རྣམས་ ལ་ གཟིགས་དང་ཞེས་
ཐུགས་ཤིན་ ཏུ་ སྐྱོ་ནས་ སྤྱན་ ཆབ་ མང་ དུ་ ཤོར་ ཞིང་། མཆོད་ པ་ བཟང་ པོ་
བཤམས་ནས་གསོལ་བ་བཏབ་པས། གླང་པོ་ཆེ་དཀར་པོ་མཆེ་བ་དྲུག་ལྡན་ལུས་
གསེར་གྱི་དྲིལ་བུ་དང་རིན་པོ་ཆེའི་རྒྱན་གྱིས་བརྒྱན་པའི་སྟེང་དུ་རྗེ་རིན་པོ་ཆེ་
སྔར་གྱི་དབྱིབས་ཇི་ལྟ་བར་བྱོན་ནས། བུ་སེམས་མི་དགའ་བ་མི་དགོས། བླ་མ་
དྲན་ན་སྔར་བསགས་ཀྱི་སྡིག་པ་འདག་ཅིང་བསོད་ནམས་ཀྱི་ཚོགས་གསོག་པ་
ཡིན། ངེད་རང་དཔོན་སློབ་ཀྱི་འདུན་མ་ལེགས། རྗེ་བཙུན་མི་ལས་ཀྱང་བླ་མ་
དྲན་ནས་བླ་མ་ དྲན་མགུར་མཛད་ པ་ཡིན། ངའི་ བསྟན་ པ་ རྒྱས་ པར་ གྱིས་



གསུངས།
ཡང་ལན་ཅིག་ལྟ་བ་དང་བསྐྱེད་རྫོགས་ཀྱི་གནད་ཕྲ་བ་གཅིག་ལ་ཐེ་ཚོམ་
བྱུང་ནས་བདག་གི་བླ་མ་དེ་བཞུགས་ན་ཞུ་བ་ཡིན་པ་ལ། ད་ཐག་ཆོད་པའི་ཞུ་ས་
གཞན་ནི་མེད་སྙམ་ དུ་ དགོངས་ནས་མཎྜལ་ཕུལ་ནས་ གསོལ་ བ་བཏབ་པས།
གསེར་གྱི་ཁྲི་རིན་པོ་ཆེའི་རྒྱན་གྱིས་སྤྲས་པ་ཞིག་ལྷའི་བུ་མང་པོས་བཏེག་པའི་
སྟེང་དུ་རྗེ་བླ་མ་བཞུགས་པ་དངོས་སུ་བྱོན་ནས། ངའི་སྔགས་མཚན་ཉིད་ཀྱི་
ལམ་རིམ་གཉིས་ཀྱིས་གཙོ་བྱས་པའི་ཡིག་ཆ་རྣམས་ལྟོས་དང་ཁ་ཆེམས་ཀྱི་ཚབ་
ཡིན་གསུངས་ནས་གང་ལ་ཐེ་ཚོམ་བྱུང་བའི་ལྟ་བ་དང་བསྐྱེད་རྫོགས་ཀྱི་དཀའ་
གནད་རྣམས་ཞིབ་ཏུ་གསུངས་ཤིང་དབང་རྗེས་གནང་ཁ་ཡར་གནང་།
ཡང་སྐབས་ཤིག་ཏུ་རྗེའི་གསུང་རབ་རྣམས་ཀྱིས་ཐུགས་ཕྲོགས་ནས། སྡེ་
སྣོད་གསུམ་དང་རྒྱུད་སྡེ་བཞིའི་ གསུང་རབ་དགོངས་འགྲེལ་དང་བཅས་པའི་
དགོངས་དོན། ལམ་གྱི་གོ་རིམ། གྲངས་ངེས། ཤིང་རྟའི་སྲོལ་འབྱེད་རྣམས་ཀྱི་
བཞེད་པ་ཇི་ལྟར་ཡིན་པ་དང་། ཁྱད་པར་སྒྱུ་ལུས་འོད་གསལ་སོགས་ཟབ་ལམ་
གྱི་རྣམ་གཞག དེ་ཡང་། འདུལ་བ་ནས་བཟུང་སྟེ་ཤིན་ཏུ་སྤྲོས་མེད་ཀྱི་བར་
ཐམས་ཅད་གང་ཟག་གཅིག་འཚང་རྒྱ་བའི་ ཐབས་སུ་ཧྲིལ་གྱིས་དྲིལ་ནས་སྟོན་
ཅིང་ལམ་གྱི་ལུས་ཡོངས་སུ་རྫོགས་པ་འདི་ལྟ་བུ་སྟོན་པ་ངའི་བླ་མ་ཙོང་ཁ་པ་ཆེན་
པོ་མ་གཏོགས་རྒྱ་བོད་གང་དུ་ཡང་མ་བྱུང་འདུག་སྙམ་པའི་ དད་ པ་ཆེན་པོ་
འཁྲུངས་ནས། གསོལ་བ་དྲག་ཏུ་བཏབ་པས། རྗེ་རིན་པོ་ཆེ་སེང་གེ་ལ་ཆིབས་
པ། སྐུ་མདོག་དམར་སེར་རལ་གྲི་དང་གླེགས་བམ་འཛིན་པ་གཞོན་ནུ་རལ་པའི་
ཐོར་ཚུགས་དང་རིན་པོ་ཆེས་བརྒྱན་པའི་རྗེ་བཙུན་འཇམ་དབྱངས་ཀྱི་ཆ་བྱད་དུ་
བྱོན་ནས། ངའི་བུ་སེམས་མི་དགའ་བ་བྱ་མི་དགོས་སྤྱིར་སེམས་ཅན་གྱི་རིགས་



ལ་སྣ་ཚོགས་འོང་། ཁྱད་པར་ད་ལྟ་སྙིགས་མའི་དུས་སུ་མི་རྟག་པ་དང་ངན་སོང་
གི་སྡུག་བསྔལ་མ་དྲན་པས་རྙེད་བཀུར་སོགས་ལ་ཞེན་ཅིང་ཚེ་འདིའི་མདུན་མ་
བསྒྲུབས་ནས་ཕྱི་མའི་དོན་ལྟ་ཞོག ཚེ་ཕྱི་མ་ཇི་ལྟར་འགྱུར་སྙམ་པའང་དཀོན།
ཆོས་བྱེད་འདོད་ཅུང་ཟད་ཡོད་ཀྱང་ཕྱི་བཤོལ་དུ་སོང་། ཆོས་བྱེད་པར་ཤོམ་པ་
ཚོ་ཡང་བཤེས་གཉེན་མཚན་ཉིད་དང་ལྡན་པ་་རྙེད་དཀའ་ཞིང་། དེའི་ལེགས་
བཤད་གོ་བར་དཀའ། ཤེས་ཀྱང་ཚེ་འདི་བློས་བཏང་ནས་སྒྲུབ་པ་སྙིང་པོར་བྱེད་
པ་ཉིན་མོའི་སྐར་མ་ལས་དཀོན་པར་འདུག ཁོ་བོ་བླ་མ་དང་ཡི་དམ་ལ་གསོལ་
བ་བཏབ་ནས་ཚོགས་བསགས་སྒྲིབ་སྦྱངས་ གཞུང་ལུགས་ཀྱི་ དོན་ལ་བརྟགས་
ཤིང་མཐའ་དཔྱད་པའི་ལེགས་བཤད་རྣམས་བལྟས་ལ་ཡིད་ཆེས་པར་བྱས་ནས་
ཉམས་སུ་བླངས་ན་སངས་རྒྱས་ལག་མཐིལ་དུ་རྙེད་པ་ལྟར་ཐོབ་སླ་བར་ཡོད་ཀྱང་
བྱེད་མཁན་ཉུང་། འོན་ཀྱང་སྣོད་རུང་གི་གདུལ་བྱ་རེ་གཉིས་བྱུང་ན་དེ་དག་ལ་
ཕན་པར་གྱིས། ཁྱད་པར་སྔགས་ཀྱི་གཞུང་རྣམས་རྒྱུས་པར་གྱིས་དང་སྐྱེ་བ་ཕྱི་
མ་འཕྲད་པ་ཡིན་གསུངས།
ཡང་སྐབས་ཤིག་ཏུ་མྱུར་མཛད་ཡེ་ཤེས་ཀྱི་མགོན་པོ་འཁོར་བཅས་བྱོན་ཏེ་
ཞལ་ནས་ཤཱ་ས་ནའི་སྔགས་འདྲེན་ཞིང་བསྐོར་བ་བྱས་ཏེ། ཁྱོད་ཀྱིས་ངའི་སྒྲུབ་
སྐོར་ལས་ཁ་ཚར་དང་བཅས་པ་ཚང་བར་རྩོམས་ཤིག་གསུངས་པ་ཞིག་བྱུང་བས།
མགོན་པོའི་བེའུ་བུམ་ཆ་ལག་དང་བཅས་པ་མཛད་དོ། །
བཅུ་གཉིས། དགའ་ལྡན་གྱི་གསེར་ཁྲི་རིན་པོ་ཆེར་ཞབས་སོར་འཁོད་པ།
༈ དེ་ནས་ལྕགས་མོ་ཕག་གི་ལོ་རྒྱལ་ཚབ་ཐམས་ཅད་མཁྱེན་པ་གནས་
རྙིང་དུ་ཕེབས་པ་མཇལ་བར་བྱོན་པས་རྒྱལ་ཚབ་རིན་པོ་ཆེས་མཁས་གྲུབ་རིན་པོ་



ཆེ་ལ་དགའ་ལྡན་གྱི་གདན་ས་བྱེད་དགོས་པའི་བཀའ་གནང་བ་བཞིན་ཡབ་སྲས་
ལྷན་དུ་དབུས་སུ་བྱོན། འཇམ་དབྱངས་ཆོས་རྗེ་སོགས་འབྲས་སྤུངས་ཀྱི་དགེ་
འདུན་ཚང་མས་ཡབ་སྲས་གཉིས་ཀ་ལ་གུས་འདུད་བླ་མེད་མཛད་ཅིང་ཆོས་ཀྱི་
བཀའ་དྲིན་ཞུས། དེ་ནས་དགའ་ལྡན་དུ་ཕེབས་པ་ན། གནས་བརྟན་རིན་ཆེན་
རྒྱལ་མཚན་ པས་ གཙོས་ དགའ་ ལྡན་ གྱི་ དགེ་ འདུན་ཚང་མས་ ཞབས་ སྤྱི་ བོར་
བླངས་ཏེ་གུས་པ་བླ་མེད་མཛད་ཅིང་། རྒྱལ་ཚབ་ཐམས་ཅད་མཁྱེན་པ་ཟུར་
བཞུགས་མཛད་དེ། མཁས་གྲུབ་ཐམས་ཅད་མཁྱེན་པ་གསེར་ཁྲིར་ཕེབས་ཏེ་
རྒྱལ་ཚབ་ཏུ་མངའ་གསོལ། དེ་ནས་རྗེ་བླ་མའི་གདན་ས་ལུགས་གཉིས་ཀྱི་སྒོ་
ནས་ལེགས་པར་བསྐྱངས་ཏེ། ལོ་རེ་བཞིན་ལམ་རིམ་གྱི་ཁྲིད་རྒྱས་པ་རེ་དང་
གཞན་ཡང་དབང་ལུང་མན་ངག་མཐའ་ཡས་པ་བསྩལ་ཞིང་རྒྱལ་བ་གཉིས་པའི་
བསྟན་པ་ རིན་པོ་ཆེ་མི་ནུབ་པ་འི་ རྒྱལ་མཚན་བཙུགས། ཆོས་ཀྱི་ འཁོར་ ལོ་
བསྐོར། ཆོས་ཀྱི་སྒྲ་དབྱངས་ཆེན་པོ་བསྒྲགས་ཏེ་སྨྲ་ངན་པ་ཐམས་ཅད་ཚར་
བཅད། རྗེ་བླ་མའི་བསྟན་པ་རྒྱལ་མཚན་གྱི་རྩེ་མོའི་ཡིད་བཞིན་གྱི་ནོར་བུ་ལྟར་
གུས་པས་མཆོད་ཅིང་། རྣམ་པ་ཀུན་ནས་བསྲེ་བསླད་བསྲེས་ལྷད་མེད་པར་
རྣམ་པར་དག་པ་འཛིན་པས་འཛིན་མའི་ཁྱོན་ ཀུན་ཁྱབ་པ་མཛད། གསེར་
གདུང་གི་དབུ་ཐོག་ཏུ་གསེར་ཕིབས་གསར་སྐྲུན་སོགས་སྲི་ཞུ་ཕུ་དུད་བླ་ན་མེད་
པ་མཛད། དགའ་ལྡན་དུ་ཤིང་རྟ་ཆེན་པོའི་གཞུང་ལུགས་རྣམས་ལ་བཤད་གྲྭ་
གསར་འཛུགས་མཛད་དེ། མཁས་པ་ཆེན་པོ་ཤཱཀྱ་ཤྲཱི། སྣོན་པ་དཔལ་ལྡན་པ།
བླ་མ་ཡར་འབྲོག་པ། རྗེ་ཆོས་གྲགས་པ་དང་བཞི་སློབ་དཔོན་དུ་བསྐོས་ནས་
མཚན་ཉིད་ཀྱི་བཤད་གྲྭ་བཙུགས་ཏེ་ཆེས་ཆེར་དར་བར་མཛད་དོ། །
མཁས་གྲུབ་རིན་པོ་ཆེ་འདི་ནི་སྐུ་དང་སྲོག་ལ་འང་བལྟོས་པ་མེད་པར་
}}



འཇམ་མགོན་བླ་མའི་བསྟན་པ་འཛིན་པ་ལ་རྣམ་པ་ཀུན་ཏུ་གཡེལ་བ་མེད་པ་
ཞིག་སྟེ། དགའ་ལྡན་དུ་བཞུགས་སྐབས་སྤོམ་སྤོ་ } འབོར་སྒང་ནས་གདན་
འདྲེན་གྱི་ཞུ་བ་ནན་ཆེར་བྱུང་ཡང་རྗེ་རིན་པོ་ཆེའི་བསྟན་པའི་སྲོག་ཤིང་འཛིན་
པ་ལ་སྐད་ཅིག་ཀྱང་མི་གཡེལ་བར་གཞན་གྱི་བསྙེན་བཀུར་གྱི་ཕྱིར་འབྱོན་པར་མ་
མཛད་པར། །
ཨོཾ་སྭ་སྟི། དགེ་བའི་བཤེས་གཉེན་ཤེས་རབ་བཟང་པོ་བདེ་བར་འདོད་
པའི་གནས་ སུ་ ཕྱིན་ཏེ། ཁོ་བོ་ལ་འཕྲིན་ཡིག་ དགོས་ པ་ཆེན་པོའི་ གཏམ་རྒྱུ་
མཚན་དུ་མས་བསྙད་པ་དང་བཅས་པ་བསྐུར་བ་དང་། གཞན་ཡང་བཤེས་
གཉེན་བགྲེས་པ་རྣམས་ཀྱིས་ཐུན་མོང་དུ་བསྙད་པའི་ཡི་གེ་དར་ཡུག་བདུན་གྱི་
རྟེན་དང་བཅས་པ་མངགས་པའི་དགེ་བཤེས་གཉིས་ཀྱིས་འཕྲོད་པ ས་ཡིད་སིམ།
བརྗོད་པར་བྱ་བ་ནི།
ཡབ་རྗེ་དམ་པའི་བཀའ་སྲོལ་ཟླ་མེད་པ། །
ཡོངས་སུ་རྫོགས་པའི་བསྟན་པའི་ཁུར་ཆེན་ནི། །
ཤིན་ཏུ་ལྕི་བས་བདག་སྙིང་ཅི་ཡང་ནོན། །
འོན་ཀྱང་ངལ་བའི་འདུ་ཤེས་མཆིས་མ་ལགས། །
དེ་ཕྱིར་སྔོན་ཆད་ཐུབ་བསྟན་ཉི་མའི་འོད། །
གང་དུ་བྲལ་བའི་མཐའ་འཁོབ་མུན་གླིང་དུ། །
དྲི་མེད་བསྟན་པའི་སྒྲོན་མེ་འཛུགས་པ་ལའང་། །
བདག་ནི་ནམ་ཡང་ཞུམ་པ་མ་མཆིས་མོད། །
དེ་ལྟ་ན་ཡང་གངས་ཅན་བསྟན་པའི་གཞི། །
སྐྱེས་མཆོག་དུ་མས་གང་དུ་བཙུགས་པའི་གནས། །



ད་ལྟའང་དམ་ཆོས་མ་ལུས་འབྱུང་བའི་ཁུངས། །
དབུས་གཙང་དག་པའི་ཞིང་ཞེས་གྲགས་མོད་ཀྱི། །
ལེགས་པར་བརྟགས་ན་བསྟན་པའི་གཟུགས་བརྙན་ཙམ། །
འདི་ཡང་སྣུམ་ཟད་མར་མེ་ཇི་བཞིན་གྱུར། །
ཐུབ་པའི་གཅེས་མཛོད་གང་ཡིན་རྩྭ་ལྟར་འདོར། །།
བློ་ངན་ལོག་པའི་གཞུང་ལུགས་ཉིན་བཞིན་འཕེལ། །
རང་དགར་སྤྱོད་པ་བདུད་ཀྱི་ཕོ་ཉ་ནི། །
མང་པོས་བཀུར་བའི་བཤེས་གཉེན་ཚུལ་འཛིན་པ། །
བསྟན་པའི་རྒྱལ་མཚན་བསྙིལ་ལ་ཆེར་བརྩོན་པའི། །
དཔུང་ཚོགས་དུ་མས་ཐ་གྲུ་ཀུན་ཏུ་ཁྱབ། །
ཚུལ་འདིར་གྱུར་ཀྱང་བློ་གྲོས་མིག་ལྡན་པ། །
ཆོས་དང་ཆོས་མིན་འབྱེད་ལ་མ་ཞུམ་པའི། །
བསྟན་པའི་ཁུར་འཛིན་བཤེས་གཉེན་ཆེས་ཆེར་དཀོན། །
དེ་བས་དེ་རྗེས་འཇུག་པའང་ཤིན་ཏུ་དཀོན། །
ཚུལ་འདི་ཡིད་ལ་ཤིན་ཏུ་བརྣག་དཀའ་ནས། །
བདག་ཀྱང་འབད་པ་དུ་མས་བསྟན་པའི་ཁུར། །
ཡབ་རྗེ་དམ་པའི་རིང་ལུགས་ཡོངས་རྫོགས་པ། །
ཕྱོགས་འདིར་འཛིན་ལ་བློ་གྲོས་ཤིན་ཏུ་འཆེལ། །
ཕྱོགས་འདིར་བསྟན་པའི་ལྗོན་ཤིང་རྩ་བ་ནས། །
ཆོས་མིན་ཉེས་བཤད་སྟ་རེས་བཅད་པ་ན། །
ལན་ཅིག་ཡལ་ག་ཅུང་ཟད་ཕྱོགས་གཞན་དུ། །



འཕེལ་ཡང་དགོས་པ་ཆུང་བར་བདག་གིས་མཐོང་། །
ད་ལྟ་ཕྱོགས་འདིར་ཆོས་མིན་དཔུང་ཚོགས་དག །
ལེགས་བཤད་བསྟན་པའི་རུ་མཚོན་ཁོ་བོས་འཛིན། །
དེ་ཕྱིར་ཁོ་བོས་ཕྱོགས་འདི་གཏང་བ་ན། །
ཐུབ་པའི་གཅེས་མཛོད་སུ་ཡིས་འཛིན་པ་སྨོས། །
དེ་ཕྱིར་ཁྱེད་ཅག་ལྷག་བསམ་དགེ་མོད་ཀྱི། །
བདག་གིས་ཁྱེད་ཀྱི་ཇི་ལྟར་བཞེད་པའི་དོན། །
ཁས་བླངས་བགྱི་བའི་དམ་བཅའ་རྔོ་མི་ཐོགས། །
དོན་འདི་དགོངས་ནས་རིང་འོངས་སྐྱེ་བོ་ཀུན། །
རྣམ་དག་དགོངས་པ་རྫོགས་པའི་བཤེས་གཉེན་མཆོག །
ལྟ་སྤྱོད་བཟང་ལྡན་གཞན་ལ་གསོལ་བ་ཐོབ། །
བདག་ལ་ཁྱེད་ཀྱིས་བཟོད་པའི་བཀའ་དྲིན་མཛོད། །
འདི་ཡི་གནས་ལུགས་དགེ་བཤེས་རྣམས་ལ་གསལ། །
ཕྱོགས་དུས་ཀུན་ཏུ་བཀྲ་ཤིས་འཕེལ་གྱུར་ཅིག །ཅེས་སྤོམ་སྤོ་
འབོར་སྒང་དུ་ཆོས་བར་ལ་འོང་བར་རིགས་སོ་ཞེས་བསྐུལ་བའི་ལན་དུ་བཙུན་པ་
དགེ་ལེགས་དཔལ་བཟང་པོས་སྨྲས་པའོ། །ཞེས་གསུངས་སོ། །
དེ་ནས་དུས་ནམ་ཞིག་ན་རྗེ་ཐམས་ཅད་མཁྱེན་པ་དྲན་ནས། ངའི་བླ་མ་
གང་ན་བཞུགས་ཡོད་སྙམ་དུ་སྐུ་ལུས་འདར་བ་དང་། བ་སྤུ་གཡོ་ཞིང་སྤྱན་ཆབ་
དང་བཅས་ནས། རྗེ་བཙུན་རྡོ་རྗེ་འཆང་། སེམས་ཅན་དམུ་རྒོད་ཀྱི་སྤྱོད་པ་ལ་
གཟིགས་ཤིག ཁྱེད་ཀྱི་བསྟན་པ་ཡང་མྱུར་དུ་སྡུད་པ་འདྲ། ཁོ་བོ་བླ་མ་ཁྱེད་ཀྱི་
དྲུང་དུ་ནམ་ཞིག་འོང་། ཞེས་གསོལ་བ་དྲག་ཏུ་བཏབ་པས། རྗེ་རིན་པོ་ཆེ་སྟག་



ཆེན་པོ་འཇིགས་སུ་རུང་བ་ཞིག་ལ་ཆིབས་ནས་རྣལ་འབྱོར་པའི་ཆ་ལུགས་སྐུ་
མདོག་དམར་པོ་སྤྱན་དང་ཤངས་ཆེ་བ། སྣུམ་ཞིང་བཀྲག་པ་ཕྱག་གཡས་རལ་གྲི་
ནམ་མཁའ་ལ་འཕྱར་ཞིང་། གཡོན་ཀ་པཱ་ལ་བདུད་རྩིས་གང་བ་ཐུགས་ཀར་
བཟུང་བ། གྲུབ་ཆེན་བརྒྱད་ཅུས་བསྐོར་བ་ཞིག་བྱོན་ནས། བུ་སྙིང་མི་དགའ་
བ་བྱ་མི་དགོས། ངས་ཁྱོད་བཞག་ནས་གང་དུ་ཡང་མི་འགྲོ། ང་དྲན་ན་ང་ཡི་
ཡིག་ཆ་འདི་རྣམས་ལྟོས། ང་དངོས་སུ་ཡོད་ཀྱང་འདི་ལས་སྨྲ་རྒྱུ་གཞན་མེད།
སེམས་ཅན་རྣམས་བསོད་ནམས་ཆུང་ངུར་སོང་ཉོན་མོངས་རགས་བསྟན་པའི་
མཇུག་སྡུད་པའི་འགོ་ཡང་བརྩམས་འདུག ཁྱོད་རང་ཡང་མཁའ་སྤྱོད་དུ་འོང་
བའི་འདུན་པ་ཐོང་གསུངས། དེ་ནས་མི་རིང་བ་ན་ད་རང་འགྲོ་བའི་འདུན་པ་
བྱས་ན་ལེགས་པ་འདྲ་སྙམ་དུ་དགོངས་ནས་གསེར་གྱི་མཎྜལ་དང་བཅས་གསོལ་
བ་བཏབ་པས། རྗེ་རིན་པོ་ཆེ་སྔར་གྱི་ཇི་ལྟ་བ་བཞིན་དུ་སྤྲིན་དཀར་པོ་ཞིག་གི་
ནང་དུ་བྱོན་ནས། བུ་ད་ནི་མྱུར་དུ་འོང་བའི་གྲབས་གྱིས་བདག་གིས་བསུ་
མཁན་གཏོང་གསུངས། དེའི་ཚེ་རྗེ་རིན་པོ་ཆེ་ད་ལྟ་གང་དུ་བཞུགས་བདག་ཀྱང་
དེར་འོང་ལགས་ཞུས་པས། སྤྱིར་ངའི་སྤྲུལ་པ་དགའ་ལྡན་མཁའ་སྤྱོད། འཛམ་
བུའི་གླིང་སོགས་སུ་མང་། ད་ལྟ་རྒྱ་ནག་རི་བོ་རྩེ་ལྔར་དགེ་སློང་རྡོ་རྗེ་འཛིན་པ་
སྟོང་ཕྲག་བརྒྱད་བརྒྱ་རེ་ཙམ་ལ་སྔ་དྲོ་དབུ་མ་དང་ལམ་རིམ། ཕྱི་དྲོ་བདེ་གསང་
འཇིགས་གསུམ་གྱི་བསྐྱེད་རྫོགས་འཆད་ཀྱིན་ཡོད་ཁྱོད་རང་ཡང་དེར་འོང་བའི་
འདུན་པ་ ཐོང་། རིང་པོར་མི་ ཐོགས་པར་འཕྲད་པ་ཡིན་གསུངས། འོ་ན་
གདུལ་བྱ་གཞན་གྱིས་གསོལ་བ་བཏབ་ན་ཞིང་དེར་སྐྱེ་ཞིང་གསུང་གི་བདུད་རྩི་
མྱོང་ངམ་ཞུས་པས། ཁོ་བོ་དང་རྗེ་བཙུན་འཇམ་དབྱངས་དབྱེར་མེད་དུ་གསོལ་
བ་བཏབ་ན་རྗེས་སུ་འཛིན་ཅིང་ཞིང་དེར་སྐྱེ་ཡང་དེ་ལྟར་བྱེད་མཁན་མེད་པས་



ལན་གསུངས་པས། རྗེ་རིན་པོ་ཆེ་དང་རྗེ་བཙུན་གྱིས་རྗེས་སུ་འཛིན་པའི་རྒྱུ་ལ་
ཇི་ལྟར་དགོས་ཞུས་པས། རྒྱུ་ཐུན་མོང་མ་ཡིན་པ་ནི། ངེས་འབྱུང་དང་། བྱང་
ཆུབ་ཀྱི་སེམས་དང་། ལྟ་བ་རྣམ་པར་དག་པ་གསུམ་རྒྱུད་ལ་བསྐྱེད་ཅིང་བླ་མ་
དང་རྗེ་བཙུན་འཇམ་དཔལ་དབྱངས་དབྱེར་མེད་པ་ལ་རྩེ་གཅིག་ཏུ་མོས་པ་ཞིག་
དགོས་གསུངས།
གཞན་ཇི་ལྟར་སྒྲུབ་དགོས་ལགས་ཞུས་པས། ང་དང་རྗེ་བཙུན་གྱི་སྐུ་
གསུང་ཐུགས་ རྟེན་ བཞེངས། བླ་ མ་ དང་ རྗེ་ བཙུན་ འཇམ་ དཔལ་ དབྱངས་
དབྱེར་མེད་འབྲལ་མི་རུང་དུ་གསོལ་བ་བཏབ། བསྟོད་པ་དང་། སྨོན་ལམ་
ཚིག་ཙམ་མིན་པར་འདེབས། ལས་འབྲས་ལ་ ཡིད་ཆེས་ དང་སྟོབས་བཞིའི་
བཤགས་བསྡོམ་《སྡོམ་》ལ་འབད་པར་བྱས་ན་རྗེས་སུ་འཛིན་པར་ཐེ་ཚོམ་མེད་
གསུངས། དེའི་ཚེ།
རྗེ་བཙུན་བླ་མ་བློ་བཟང་གྲགས་པའི་དཔལ། །
མོས་གུས་སྙིང་ནས་ཡིད་ཀྱིས་གསོལ་འདེབས་ན། །
མགོན་ཁྱོད་གང་དུ་བཞུགས་པའི་ཞིང་ཁམས་དེར །
བདག་ཀྱང་མྱུར་དུ་འོང་བར་བྱིན་གྱིས་རློབས། ། ཞེས་ སྨོན་ལམ་
བཏབ་བོ། །
བཅུ་གསུམ། དགོངས་པ་ཆོས་དབྱིངས་སུ་ཐིམ་ཚུལ།
༈ དེ་ནས་སྐུ་ཚེ་འདིའི་དངོས་ཀྱི་གདུལ་བྱ་རྫོགས་ནས་རྗེ་རིན་པོ་ཆེའི་
ཞབས་དྲུང་དུ་འབྱོན་པར་དགོངས་པའི་ཚེ་མྱུར་མཛད་ཡེ་ཤེས་ཀྱི་མགོན་པོ་བྱོན་
ནས་བསྟན་པའི་བདག་པོ་ཁྱེད་མེད་ན་རྗེའི་བསྟན་པ་སུས་འཛིན་ཞེས་དང་།



མགོན་པོ་ཞལ་བྱོན་ནས། རྗེ་དང་མགོན་པོ་ཀླུ་སྒྲུབ་ལ་ཁྱད་མེད། ཁྱོད་མེད་ན་
ཀླུ་སྒྲུབ་ནས་བརྒྱུད་པའི་རྗེ་བླ་མའི་ལྟ་བ་རྣམ་དག་སུས་འཛིན། ཁ་ལྟ་མཁན་
མང་སྟེ་ཞེས་ཞལ་ནམ་མཁའ་ལ་གཟིགས་སོ། །
དེ་ནས་དམ་ཅན་ཆོས་རྒྱལ་འཁོར་དང་བཅས་པ་བྱོན་ནས། བདག་ཅག་
རྣམས་རྗེ་བླ་མའི་བཀའ་སྡོད་ཐུན་མོང་མ་ཡིན་པར་གཤིན་རྗེ་གཤེད་ཀྱིས་བཀའ་
བསྒོས་པ་ཡིན། རྗེ་བླ་མས་བདག་ཅག་རྣམས་ཉིད་བསུ་བ་ལ་བཏང་བ་ཡིན་
ཟེར་བ་དང་། ལྷའི་བུ་མང་པོས་ གདུགས་དང་ རྒྱལ་མཚན་དང་བ་དན་ལ་
སོགས་པ་མཆོད་རྫས་མང་པོ་ཁྱེར་ནས་བསུ་བ་སོགས་ཞིང་གཞན་དུ་འབྱོན་པའི་
ལྟས་ངོ་མཚར་བ་མང་དུ་བྱུང་ཞིང་། དགུང་ལོ་ང་བཞིར་ཕེབས་པ་ས་ཕོ་རྟའི་ལོ་
ཧོར་ཟླ་གཉིས་པའི་ཚེས་ཉེར་གཅིག་ལ་དགའ་ལྡན་ཁྲི་ཐོག་ཏུ་སྐུའི་བཀོད་པ་
བསྡུས་ཏེ་བུ་ཕ་ཁྱིམ་དུ་འགྲོ་བ་ལྟར་དགའ་བཞིན་སྤྲོ་བཞིན་དུ་དགའ་ལྡན་ཆོས་
ཀྱི་ཕོ་བྲང་དུ་མི་ཕམ་འཇམ་དཔལ་སྙིང་པོའི་ཞབས་དྲུང་དུ་ཕེབས་སོ། །
བཅུ་བཞི། བརྩམས་ཆོས་ཇི་ཙམ་བཞུགས་པའི་སྐོར།
༈ དེ་ནས་སྐུ་གདུང་ཞུགས་ལ་ཕུལ་བས་གདུང་རིང་བསྲེལ་མང་དུ་བྱོན་
པ་རྣམས་དངུལ་དཀར་ལས་གྲུབ་པའི་རྣམ་རྒྱལ་མཆོད་རྟེན་བཞེངས་ཏེ་དེའི་
ནང་དུ་བཞུགས་ནས་དགའ་ལྡན་རྣམ་པར་རྒྱལ་བའི་གླིང་དུ་འགྲོ་བའི་བསོད་
ནམས་ཀྱི་ཞིང་དུ་བཞུགས་སོ། །
མཁས་གྲུབ་བདག་ཉིད་ཆེན་པོ་འདིས་ཕྱི་རབས་ཀྱི་གདུལ་བྱ་རྣམས་ཀྱི་
དོན་དུ་བསྟན་བཅོས་མཛད་པ་ནི། རྗེ་བདག་ཉིད་ཆེན་པོའི་ངོ་མཚར་རྨད་དུ་
བྱུང་བའི་རྣམ་པར་ཐར་པ་དད་པའི་འཇུག་ངོགས། རྗེ་བདག་ཉིད་ཆེན་པོའི་



གསང་བའི་རྣམ་ཐར་རིན་པོ་ཆེའི་སྙེ་མ། རྗེ་བདག་ཉིད་ཆེན་པོའི་དགོངས་པ་
ལྟར་དྲི་མ་མེད་པའི་རིགས་པའི་ལམ་སྲོལ་གསལ་བར་བྱེད་པའི་བསྟན་བཅོས་
ཚད་མ་རྣམ་འགྲེལ་གྱི་ཊཱི ཀ་ཆེན་རིགས་པའི་རྒྱ་མཚོ། ཤེས་རབ་ཀྱི་ཕ་རོལ་ཏུ་
ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་འགྲེལ་པའི་
རྣམ་བཤད་རྟོགས་དཀའི་སྣང་བ། སྟོང་ཐུན་སྐལ་བཟང་མིག་འབྱེད། བྱང་
བདག་པོ་ནང་སོ་རྣམ་རྒྱལ་གྲགས་པའི་དྲིས་ལན་རྒོལ་ངན་ཚར་གཅོད། ཕྱིན་ཅི་
ལོག་གི་ གཏམ་ གྱི་སྦྱོར་བ་ལ་ཞུགས་པའི་སྨྲ་བ་ངན་པ་རྣམ་པར་འཐག་པའི་
བསྟན་བཅོས་གནམ་ལྕགས་འཁོར་ལོ། ཚད་མ་སྡེ་བདུན་གྱི་རྒྱན་ཡིད་ཀྱི་མུན་
སེལ། མངོན་སུམ་ལེའུ་ཊཱིཀྐ་རྗེའི་གསུང་བཞིན་བཀོད་པ། དམ་བཅའ་བཅུ་པ་།
ཡིག་རིགས་དྲུག་ཅུ་རྩ་བཞིའི་རྣམ་གྲངས། སྡོམ་པ་གསུམ་གྱི་རྣམ་པར་བཞག་པ་
མདོར་བསྡུས་ཏེ་གཏན་ལ་དབབ་པའི་རབ་ཏུ་བྱེད་པ་ཐུབ་བསྟན་རིན་པོ་ཆེའི་བྱི་
དོར། བྱང་སེམས་དང་རིག་པ་འཛིན་པའི་ཕྱིར་བཅོས། སྡོམ་པ་ཉི་ཤུ་པ། རྩ་
ལྟུང་བཅུ་བཞི་པ། སྦོམ་པོ་བརྒྱུད་པ་དང་བཅས་པའི་རྣམ་བཤད་སྔགས་བྱང་
སེམས་ཀྱི་བསླབ་བྱ་མདོར་བསྡུས། དཔལ་གསང་བ་འདུས་པའི་མངོན་རྟོགས་
ཀྱི་ལྷན་ཐབས། གསང་བ་འདུས་པའི་མདུན་བསྐྱེད་ཀྱི་ལྷན་ཐབས། གསང་བ་
འདུས་པའི་དཀྱིལ་ཆོག་གི་ལྷན་ཐབས། འདུས་པའི་རྡོ་རྗེ་སེམས་དཔའ་མཉེས་
པར་བྱེད་པའི་ཆོ་གའི་ངག་འདོན། གསང་བ་འདུས་པའི་རྫོགས་རིམ་ཟིན་བྲིས།
གསང་འདུས་འཇམ་ དཔལ་ རྡོ་ རྗེ་ལྷ་བཅུ་དགུའི་ སྒྲུབ་ ཐབས་ ཀྱི་ ལྷན་ ཐབས་
དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཆེན་མོ། འཇིགས་བྱེད་ཀྱི་སྲུང་འཁོར།
གཤིན་རྗེ་ཆོས་ཀྱི་རྒྱལ་པོའི་གཏོར་ཆོག་བར་ཆད་ཀུན་སེལ། བཅོམ་ལྡན་འདས་
འཁོར་ལོ་ བདེ་མཆོག་ ཡབ་ ཡུམ་ ལ་ མངོན་ པར་ བསྟོད་ པའི་ རབ་ ཏུ་ བྱེད་ པ།



དཔལ་འཁོར་ལོ་བདེ་མཆོག་ལཱུ་ཨི་པའི་ལུགས་ཀྱི་དཀྱིལ་འཁོར་གྱི་ཆོ་ག་བདེ་ཆེན་
རོལ་མཚོ། དཔལ་ཀྱི་རྡོ་རྗེ་ལྷ་དགུའི་དཀྱིལ་འཁོར་གྱི་འཁོར་ལོ་སྒྲུབ་པའི་ཐབས་
འཁྲུལ་བ་སྤོང་བ། ཀྱི་རྡོ་རྗེའི་ཟུར་འདེབས་ཀྱི་ཆོ་ག ཀྱི་རྡོ་རྗེའི་མཆོད་ཕྲེང་
སྨོན་ལམ་ཤིས་བརྗོད་དང་བཅས་པ། དུས་ཀྱི་འཁོར་ལོའི་ཉེ་བར་མཁོ་བའི་ཟུར་
འདེབས། དགེ་བའི་བཤེས་ གཉེན་ བསོད་ནམས་རྒྱལ་མཚན་ གྱི་ དྲིས་ ལན།
ཐལ་ལྡོག་གི་དཀའ་གནད་དྲིས་ལན། དགེ་བའི་བཤེས་གཉེན་སངས་རྒྱས་རིན་
ཆེན་གྱི་དྲི་བའི་ལན། ལྟ་བའི་ཞལ་ཤེས་ཡིག་ཆུང་། ཟབ་མོ་རྡོ་རྗེ་ཐེག་པའི་རྣལ་
འབྱོར་ལ་འཇུག་པའི་ལམ་བསྟན་པ་སྟོང་ཕྲག་བཅུ་གཉིས་པ་དྲི་མ་མེད་པའི་འོད་
ཀྱི་དཀའ་བའི་གནས་རྣམ་པར་འབྱེད་པའི་བརྗེད་བྱང་། འདོད་ཁམས་དབང་
ཕྱུག་མ་ལ་བསྟོད་པ། དཔལ་དུས་ཀྱི་འཁོར་ལོའི་འགྲེལ་ཆེན་དྲི་མ་མེད་པའི་
འོད་ཀྱི་རྒྱ་ཆེར་བཤད་པ་ལས་འཇིག་རྟེན་ཁམས་ལེའི་འགྲེལ་བཤད། འགྲེལ་
ཆེན་དྲི་མེད་འོད་ཀྱི་ནང་ལེའི་འགྲེལ་བཤད། འགྲེལ་ཆེན་དྲི་མེད་འོད་ཀྱི་དབང་
ལེའི་འགྲེལ་བཤད། དཔལ་དུས་ཀྱི་འཁོར་ལོའི་འགྲེལ་ཆེན་དྲི་མེད་འོད་ཀྱི་རྒྱ་
ཆེར་བཤད་ པ་ ལས་ སྒྲུབ་ལེའི་ འགྲེལ་བཤད། གསན་ཡིག གསུང་ཐོར་བུ།
དཀྱིལ་འཁོར་གཅིག་ཐུན་བཞིར་བྱེད་ཚུལ་དང་དཀྱིལ་འཁོར་ཐ་དད་པ་ཐུན་
བཞི་སྒོམ་ཚུལ་གྱི་རྣམ་གཞག བཅོམ་ལྡན་འདས་དུས་ཀྱི་འཁོར་ལོའི་སྐུ་གསུང་
ཐུགས་ཡོངས་སུ་རྫོགས་པའི་དཀྱིལ་འཁོར་གྱི་འཁོར་ལོ་སྒྲུབ་པའི་ཐབས་པདྨ་
དཀར་པོའི་ཞལ་ལུང་། བཅོམ་ལྡན་འདས་དུས་ཀྱི་འཁོར་ལོའི་དཀྱིལ་འཁོར་གྱི་
ལྷ་ཚོགས་ལ་མཆོད་པའི་ཆོ་ག་ཀུན་ཏུ་བཟང་པོའི་མཆོད་སྤྲིན། དཔལ་དུས་ཀྱི་
འཁོར་ལོའི་སྐུ་གསུང་ཐུགས་ཡོངས་སུ་རྫོགས་པའི་ཐིག་གདབ་ཚུལ། དཔལ་
དུས་ཀྱི་འཁོར་ལོའི་དཀྱིལ་འཁོར་གྱི་ཆོ་ག་དགོངས་པ་རབ་གསལ། དུས་འཁོར་
.]7



གྱི་དབང་བསྐུར་ཚུལ་རྗེའི་གསུང་རྒྱུན་བཞིན་བཀོད་པ། དུས་འཁོར་གྱི་དྲིས་
ལན། ས་ལམ་གྱི་རྣམ་གཞག་མཁས་པའི་ཡིད་འཕྲོག རྒྱུད་ཀྱི་རྒྱལ་པོ་དཔལ་
གསང་བ་འདུས་པའི་བསྐྱེད་རིམ་གྱི་རྣམ་བཤད་དངོས་གྲུབ་རྒྱ་མཚོ། སྦྱོར་བ་
ཡན་ལག་དྲུག་གི་རྩ་ཚིག་དང་བཅས་པའི་ཟིན་བྲིས། སྦྱོར་བ་ཡན་ལག་དྲུག་གི་
ཁྲིད་ཡིག་གི་སྔོན་འགྲོའི་སྐོར། རྗེ་བཙུན་མར་པའི་སྙན་བརྒྱུད་དཔལ་གསང་བ་
འདུས་པའི་ཁྱད་ཆོས་བསྲེ་འཕོ་སྐོར་གསུམ་དང་ཕྱག་རྒྱ་བསྟེན་ཚུལ་རྩ་ཐིག་རླུང་
གསུམ་གྱི་གེགས་སེལ་བོགས་འདོན་སོགས་ཞོལ་ ཤེས་ཀྱི་གདམས་པ་རྗེ་བཙུན་
ཙོང་ཁ་པ་ཆེན་པོའི་ཞལ་ལས་བྱུང་བ་ཐུན་མོང་མ་ཡིན་པ་ ཤིན་ ཏུ་ གསང་བ།
དཔལ་གསང་བ་འདུས་པའི་ སྒྲུབ་ ཐབས་ཀྱི་ ཆོ་ གའི་ ངག་ འདོན་ ལྷན་ ཐབས།
དཔལ་གསང་བ་འདུས་པའི་ཞི་རྒྱས་ཀྱི་སྦྱིན་སྲེག གསང་འདུས་འཇམ་རྡོར་གྱི་
ལྷན་ཐབས། བདེ་མཆོག་དྲིལ་བུ་ལུས་དཀྱིལ་གྱི་དབང་དུ་བྱས་པའི་བསྐྱེད་རིམ་
གྱི་དཀའ་གནད་འགའ་ཞིག རྡོ་རྗེ་འཇིགས་བྱེད་ལྷ་བཅུ་ གསུམ་མའི་བསྐྱེད་
རིམ་རྣམ་པར་བཤད་པ། གཤིན་རྗེ་གཤེད་ཀྱི་འཕྲུལ་འཁོར་གྱི་ཆོ་གའི་རྣམ་པར་
བཤད་པ་ཁམས་གསུམ་ལས་རྣམ་པར་རྒྱལ་བའི་ཉི་འོད། འཕྲུལ་འཁོར་རྣམ་
བཤད་ཆེན་པོའི་ཞལ་ཤེས་ཡིག་ཆུང་དང་ཡང་ཆུང་། བཅོམ་ལྡན་འདས་དཔལ་
ཀྱི་རྡོ་རྗེའི་སྒྲུབ་ཐབས་འཁྲུལ་བ་སྤོང་བ། ཀྱི་རྡོ་རྗེ་ལྷ་དགུའི་དཀྱིལ་འཁོར་གྱི་ཆོ་
ག་བདེ་བ་ཆེན་པོའི་འཇུག་ངོགས། ཀྱི་རྡོ་རྗེའི་དཀྱིལ་འཁོར་གྱི་འཁོར་ལོ་མཆོད་
པའི་ཆོག་ག མན་ངག་ཡིད་བཞིན་ནོར་བུ། མྱུར་མཛད་ཡེ་ཤེས་ཀྱི་མགོན་པོ་
འཁོར་དང་བཅས་པ་སྒྲུབ་ཅིང་གཏོར་མ་འབུལ་བ་རྒྱུན་གྱི་རྣལ་འབྱོར་ཉམས་སུ་
ལེན་ཚུལ། སྦས་པའི་གདམས་ངག་བེའུ་བུམ་ནག་པོའི་མན་ངག ཡེ་ ཤེས་
མགོན་པོ་ཕྱག་དྲུག་པའི་ཆོས་སྐོར་ལས་ཡིག་ཆུང་དམར་ནག་གཉིས་ཀྱི་མན་ངག་
f8



ཟབ་པ་ཞུས་ ཐིག་མ། རྒྱུད་སྡེ་སྤྱིའི་རྣམ་ པར་བཞག་པ་རྒྱས་པར་བཤད་པ།
དཔལ་བརྟག་པ་གཉིས་པའི་རྣམ་པར་བཤད་པ་རྡོ་རྗེ་མཁའ་འགྲོ་མ་རྣམས་ཀྱི་
གསང་བའི་མཛོད། ལྟ་བའི་མཐའ་དཔྱད། ཐུན་དྲུག་གི་རྣལ་འབྱོར། དཔལ་
ཀྱི་རྡོ་རྗེའི་བསྐྱེད་རིམ་མངོན་རྟོགས་ཀྱི་དྲིས་ལན། རྗེ་རིན་པོ་ཆེའི་ ཐུགས་ཀྱི་
བཅུད་ཕྱུང་བའི་མན་ངག་གསང་ཆེན་རྒྱུད་སྡེ་རྒྱ་མཚོའི་སྙིང་པོའི་བཅུད་བསྡུས་
པ་སྙན་བརྒྱུད་ཟབ་མོ་ཡིག་ཆུང་ཉེར་གཅིག་ཏུ་གྲགས་པ་རྣམས་མཛད་དོ། །
བཅོ་ལྔ། མཁས་གྲུབ་ཆོས་རྗེའི་ཐུགས་སྲས་སྐོར།
༈ བདག་ཉིད་ཆེན་པོ་འདི་ལ་རྒྱུད་འཛིན་གྱི་སློབ་མ། ནུབ་ཛ་ལནྡྷ་ར་
ནས། ཤར་ཕྱོགས་རྒྱ་མཚོ་ཆེན་པོ་ལ་ཐུག་གི་བར་དུ་ཁྱབ་པར་བཞུགས་པས་
མཐའ་དག་བགྲང་བར་སུ་ཡིས་ནུས། གངས་རིའི་ཁྲོད་འདིར་བསྟན་འཛིན་
དམ་པ་ཡོངས་སུ་གྲགས་པའང་ཆེས་མང་ལ་རྗེའི་སྙན་བརྒྱུད་ཀྱི་མན་ངག་ཡོངས་
སུ་རྫོགས་པར་འཛིན་པའི་ཐུགས་སྲས་མཆོག་ནི། གཅུང་བ་སོ་བ་རྗེ་ཆོས་ཀྱི་
རྒྱལ་མཚན་ཏེ། དེའི་རྣམ་ཐར་ནི་ད་ལྟ་ཉིད་དུ་འཆད་པར་འགྱུར་རོ། །( ལམ་
རིམ་བླ་མ་བརྒྱུད་པའི་རྣམ་ཐར་དུ་རིམ་པ་དེ་ལྟར་དུ་འཆད་ཡོད། རྩོམ་སྒྲིག་པས།) དེས་ན་
བྱང་ཆུབ་ལམ་གྱི་རིམ་པ་ལ་བློ་སྦྱོང་བར་འདོད་པ་རྣམས་ཀྱིས་མཁས་གྲུབ་ཐམས་
ཅད་མཁྱེན་པ་ལ་གསོལ་བ་འདེབས་ཤིང་བདག་ཉིད་ཆེན་པོ་འདིའི་རྣམ་ཐར་
ལྟར་རྗེ་བླ་མ་ལ་མི་ཕྱེད་པའི་དད་པ་བརྟན་པོ་ཐོབ་པ་དང་ཡང་དག་པའི་ལམ་ལ་
དྲི་མ་མེད་པའི་རིགས་པའི་ལམ་ནས་དྲངས་པའི་ངེས་ཤེས་བརྟན་པོ་རྙེད་ནས་
མདོ་སྔགས་ཀྱི་ལམ་ཆ་ཚང་ལ་བག་ཆགས་ཅི་ཐེབས་བྱའོ། །



༄༅། །མཁས་གྲུབ་ཐམས་ཅད་མཁྱེན་པའི་རྣམ་ཐར་
མཁས་པའི་ཡིད་འཕྲོག་ཅེས་
བྱ་བ་བཞུགས་སོ། །
མཆོད་པར་བརྗོད་པ།
༈ ཨོཾ་བདེ་ལེགས་སུ་གྱུར་ཅིག །
མཁྱེན་པ་ཤེས་བྱ་ཀུན་ཏུ་སོང་ཡང་འགྲོ་བས་དཔག་པར་མི་ནུས་ཤིང་། །
བརྩེ་བ་ ཐུགས་ ཀྱི་ གཏེར་ དུ་ སྦས་ ཀྱང་ སྲིད་ པ་ ཉི་ བཞིན་ ལྷང་ངེར་
གསལ། །
མཛད་པ་ལུས་ཅན་ཀུན་ལ་སྙོམས་ཀྱང་བདུད་སྡེའི་སྙིང་ལ་འཇིགས་པ་
བསྐྱེད། །
ཕུན་ཚོགས་ཡོན་ཏན་དཔལ་གྱིས་མཐོ་བའི་འཇམ་དབྱངས་དེ་ཡིས་འགྲོ་
ཀུན་སྐྱོངས། །
རྒྱལ་བ་ཀུན་གྱི་མཁྱེན་བརྩེ་དྲི་མེད་ནོར་བུའི་དཀྱིལ་འཁོར་རབ་རྒྱས་
པ། །
བློ་བཟང་ཐུགས་ཀྱི་མཁའ་ལ་རྣམ་པར་བཀོད་པའི་དཔལ་ལྡན་པས། །
གྲགས་པའི་འོད་དཀར་ཕྱོགས་ཀུན་ཁྱབ་པ་ཁྱོད་ཀྱི་འཕྲིན་ལས་བཟང་པོ་
ཡི། །
དཔལ་གྱིས་འགྲོ་འདིར་ལམ་མཆོག་ གསལ་མཛད་གང་དེར་གུས་པས་



ཕྱག་བགྱིད་དོ། །
རྡོ་རྗེ་འཆང་གིས་མངོན་པར་དབང་བསྐུར་ དུས་ ཀྱི་ འཁོར་ ལོས་ལུང་
བསྟན་པ། །
བློ་བཟང་མཆོག་དེའི་ལེགས་པར་བཤད་པའི་བང་མཛོད་ཀུན་ལ་དབང་
སྒྱུར་བས། །
དགེ་ལེགས་རྒྱུན་མི་ཆད་པའི་གཏེར་གྱུར་དཔལ་ལྡན་མཁས་པ་ཀུན་གྱི་
མགོར། །
བཟང་པོའི་ཞབས་པད་ངལ་གསོ་མཛད་པས་བདག་ལ་བློ་གྲོས་མཆོག་
སྩོལ་མཛོད། །
གཞུང་དོན་དངོས་བཤད་པ།
༈ དེ་ལ་འདིར་རྒྱལ་བ་གཉིས་པ་ཤར་ཙོང་ཁ་པ་ཆེན་པོའི་སྲས་ཀྱི་ཐུ་བོ་
རྣམས་ཀྱི་ནང་ནས་མཆོག་ཏུ་གྱུར་པ་ཁམས་གསུམ་ཆོས་ཀྱི་རྒྱལ་པོ་མཁས་གྲུབ་
ཐམས་ཅད་མཁྱེན་པ་དགེ་ལེགས་དཔལ་བཟང་པོའི་རྣམ་པར་ཐར་པ་རྒྱ་མཚོ་ལྟ་
བུ་ནས་ཆ་ཤས་ཙམ་ཞིག་དད་པའི་སྒོ་ནས་བརྗོད་པ་ནི། དེ་ཡང་སངས་རྒྱས་
སྣང་བ་མཐའ་ཡས་ངོ་བོ་ཆོས་ཀྱི་སྐུ་ལས་གཡོ་བ་མེད་ཀྱང་། སྙིང་རྗེ་ཆེན་པོས་མ་
དག་པའི་འཇིག་རྟེན་གྱི་ཁམས་རྣམས་སུ་གང་ལ་གང་འདུལ་གྱིས་སྐུའི་རྣམ་པར་
སྤྲུལ་པ་དཔག་ཏུ་མེད་པ་ཇི་ལྟར་ནམ་མཁའི་ལམ་ནས་ཟླ་བའི་དཀྱིལ་འཁོར་
གཅིག་ཉིད་ཀྱིས་ས་སྟེང་གི་ སྣོད་ ཐ་ དད་པ་དག་གི་ནང་དུ་ཅིག་ཅར་རང་གི་
གཟུགས་བརྙན་སྟོན་པ་བཞིན་དུ་འབད་རྩོལ་མེད་པར་སྟོན་ལ། ཁྱད་པར་
བསྐལ་བཟང་སངས་རྒྱས་བཞི་པ་ཤཱཀྱ་ཐུབ་པའི་བསྟན་པ་འདིར་རྒྱ་བོད་གཉིས་



ཀ་ལ་བཀའ་དྲིན་ཆེ་བ་སློབ་དཔོན་པདྨ་སམྦྷ་བ། ཇོ་བོ་ཨ་ཏི་ཤ་སོགས་རྣམ་པར་
སྤྲུལ་པ་བསམ་གྱིས་མི་ཁྱབ་པས་མཐའ་དག་བརྗོད་པར་ག་ལ་ནུས། འོན་ཀྱང་
མཁས་གྲུབ་ཆེན་པོ་འདི་ཉིད་སྐུ་སྐྱེ་བ་གཅིག་ནས་གཅིག་ཏུ་བར་མ་ཆད་པར་
རིམ་བཞིན་བརྒྱུད་པའི་ཐོག་མ་ནི། ཐུབ་པའི་དབང་པོའི་ཉན་ཐོས་ཀུན་ གྱི་
མཆོག་གི་གཙོ་བོར་གྱུར་པ་འཔགས་ང་འི་གནས་བརྟན་ཆེན་པོ་རབ་འབྱོར་ཡིན་
ཞིང་། དེ་ ནས་ རིམ་པ་ལྟར་བྱང་ཕྱོགས་ཤམྦྷ་ལར་རིགས་ལྡན་འཇམ་དཔལ་
གྲགས་པ། རྒྱ་གར་ཤར་ཕྱོགས་སུ་འཁྲུངས་པ་རང་རྒྱུད་ཤིང་རྟའི་སྲོལ་འབྱེད་
སློབ་དཔོན་ཆེན་པོ་ལེགས་ལྡན་འབྱེད། སླར་ཡང་ཡུལ་དེར་འཁྲུངས་པ་ཨ་ཧྥུ་ཀ་
ར་ཞེས་རྗེ་བཙུན་རྡོ་རྗེ་རྣལ་འབྱོར་མས་རྗེས་སུ་བཟུང་བའི་མཁས་གྲུབ་ཆེན་པོ།
རྟ་ནག་ཕུར་ལྷས་ཀྱི་ཁུག་པ་ཞིག་ཏུ་འཁྲུངས་པས་འགོས་ཁུག་པ་ལྷས་བཙས་སུ་
གྲགས་པའི་ལོ་ཙཱ་བ་ཆེན་པོ་འགོས་ལོ་དབང་ཕྱུག་རྒྱ་མཚོ། འཇམ་མགོན་འཁོན་
རིགས་ས་སྐྱའི་གདུང་དྲི་མ་མེད་པར་འཁྲུངས་ཤིང་། བོད་གངས་ཅན་གྱི་ལྗོངས་
ན་རིག་གནས་ཀུན་ལ་མཁས་པའི་ཡང་རྩེར་གྱུར་པའི་པཎྜིཏ་ཀུན་དགའ་རྒྱལ་
མཚན། ཚོང་འདུས་ ཞྭ་ ལུའི་བྱ་ འདབས་ སུ་ སྔགས་འཆང་ཞིག་ གི་ སྲས་ སུ་
འཁྲུངས་པའི་ གསང་སྔགས་རྙིང་མའི་ གྲུབ་ ཐོབ་ གཡུང་སྟོན་ རྡོ་ རྗེ་ དཔལ་ པ་
རྣམས་སུ་སྐུའི་སྐྱེ་བ་བཞེས་སོ། ：
དང་པོ། སྐུ་བལྟམས་པའི་མཛད་པ།
༈ མཁས་གྲུབ་རྣལ་འབྱོར་གྱི་དབང་ཕྱུག་རྒྱལ་བ་གཡུང་སྟོན་རྡོ་རྗེའི་དེ་
མ་ཐག་པའི་སྐུའི་སྐྱེ་བ་བདག་གི་བླ་མ་མདོ་སྔགས་བསྟན་པའི་མངའ་བདག་
མཁས་ཤིང་གྲུབ་ པའི་ དབང༌ ཕྱུག་ ཐམས་ ཅད་ མཁྱེན་ པ་ དགེ་ ལེགས་ དཔལ་



བཟང་པོ་འདི་ཉིད་ནི། ལི་ཡུལ་ལྕང་ར་སྨུག་པོ་ནས་འོངས་པའི་སེའི་རིགས་ཀྱི་
སྔགས་འཆང་ཞིག་ངམ་རིང་རྒྱབ་མཁར་དུ་ཆགས་པའི་བརྒྱུད་པ་རིམ་པ་དུ་མ་
ཞིག་འདས་པའི་འོག་ཏུ་གདུང་མ་ཉམས་པར་འཁྲུངས་པ་ཡབ་ཀུན་དགའ་བཀྲ་
ཤིས་དཔལ་བཟང་དང་། ཡུམ་རུ་འདྲེན་རྒྱལ་མོ་གཉིས་ཀྱི་སྲས་སུ་ཁྲོ་བོ་ཞེས་པ་
ཤིང་མོ་གླང་གི་ལོ་ལ། ལ་སྟོད་བྱང་གི་སའི་ཆ་ཕོ་བྲང་དཀར་པོ་བདེ་ལྡན་དུ་སྐུ་
བལྟམས་སོ། །
གཉིས་པ། དགེ་ཚུལ་སློང་གི་སྡོམ་པ་བཞེས་ཚུལ།
༈ དེ་ལྟར་རིགས་བརྒྱུད་ རྒྱུད་》ཕུན་སུམ་ཚོགས་པའི་ཡབ་ཡུམ་དེ་
གཉིས་ལ། བར་པོ་བ་སོ་ཆོས་ཀྱི་རྒྱལ་མཚན་དང་། ཐ་ཆུང་བསོད་ནམས་བཀྲ་
ཤིས་ཏེ་སྲས་གསུམ་མངའ་བ་ལས། རྗེ་འདི་ཉིད་ཆེ་བ་ཡིན། འཁྲུངས་མ་ཐག་
ནས་གུར་མགོན་ལྕམ་དྲལ་སོགས་སྐུ་ཚེ་སྔ་མ་རྣམས་ནས་རྗེ་འདི་ཉིད་ལ། ལུས་
དང་གྲིབ་མ་བཞིན་ དུ་ འགྲོགས་པའི་ བསྟན་སྲུང་རྣམས་ཀྱིས་ བར་ ཆད་ ལས་
དངོས་སུ་བསྐྱབས་ཤིང་། ཞལ་གཟིགས་ཏེ་འཕྲིན་ལས་ཚུལ་བཞིན་དུ་སྒྲུབ་པར་
ཞལ་གྱིས་བཞེས། གཞོན་ནུ་ཉིད་ནས་བྱིས་པ་ཐ་མལ་པའི་སྤྱོད་པ་ལས་རིང་དུ་
འདས་ཤིང་། སྔོན་གནས་རྗེས་སུ་དྲན་པའི་གསུང་མང་དུ་བྱོན། མཁས་གྲུབ་
ལྷའི་དབང་པོ་སོགས་དམ་པ་བརྒྱུད་མར་བྱོན་པའི་སྤྲུལ་བ་ཡིན་པར་སྐྱེ་བོ་ཡོངས་
ལ་གྲགས་པས་ གཞོན་ནུའི་ སྐབས་ནས་མཁས་གྲུབ་ཆོས་རྗེ་ཞེས་པའི་མཚན་
ཐོགས།
སྐུ་ཚེ་སྔོན་མའི་བག་ཆགས་སད་པའི་རྒྱུས་གཞུང་ལ་ཐོས་པ་འཚོལ་བ་ལ་
བྱང་ཆུབ་སེམས་དཔའ་རྟག་ཏུ་ངུ་ཤེར་ཕྱིན་གྱི་དོན་འཚོལ་བ་ལ་རངས་པ་ལྟར་
5:3



ངམ་རིང་དང་ས་སྐྱ་སོགས་སུ་ཕེབས་ནས། སྡེ་སྣོད་འཛིན་པའི་མཁས་པ་མང་
པོའི་དབུས་སུ་མཚན་ཉིད་ཐེག་པའི་གཞུང་ལུགས་ལ་གསན་སྦྱང་ཡང་དག་པར་
གནང་། མཁྱེན་རབ་ཐོགས་པ་མེད་པའི་བློ་གྲོས་ཀྱི་རྩལ་དང་ལྡན་པས་མཁས་
པ་རྣམས་ ཀྱི་ ཡིད་འཕྲོག་སྟེ་ ཕྱོགས་ ལས་རྣམ་པར་རྒྱལ་ བའི་ གྲགས་ པ་ ཐོབ།
མཁས་གྲུབ་སེང་གེ་རྒྱལ་མཚན་དཔལ་བཟང་པོས་མཁན་པོ་དང༌། རྒྱལ་བ་ཡོན་
ཏན་འོད་ཀྱིས་སློབ་དཔོན་མཛད་ནས་ཚིགས་སྔ་མ་དགེ་ཚུལ་གྱི་སྡོམ་པ་ཡང་དག་
པར་བཞེས་ཏེ། མཚན་མཁས་གྲུབ་དགེ་ལེགས་དང་ལ་བཟང་པོར་གསོལ། །
ངམ་རིང་དུ་བོ་དོང་པཎ་ཆེན་འཇིགས་བྲལ་ཕྱོགས་ལས་རྣམ་རྒྱལ་གྱིས་
རིགས་གཏེར་ནང་འགལ་ གྱི་ ཕུང་པོ་འདི། ངས་ འགོ་ནས་མཐར་ཆགས་ སུ་
དགག་པ་ བྱེད་ པ་ ཡིན་ པས། ཁྱེད་ ས་ སྐྱ་ བ་ རྣམས་ གྲོས་ གྱིས་ ལ་ ལན་ ཐོབ་
གསུངས་ནས་རིམ་བཞིན་བཀག་པས། དེ་དུས་ས་སྐྱ་བའི་དགེ་བཤེས་སུས་ཀྱང་
ལན་མཛད་མ་ནུས་པ་ན། རྗེ་འདི་ཉིད་སྐུ་ཤིན་ཏུ་གཞོན་པ་དགུང་ལོ་བཅུ་དྲུག་
གི་སྐབས་ཡིན་ཡང་ངས་ལན་བྱེད་གསུངས་ནས། དངོས་སྟོབས་ཀྱི་རིགས་ངོ་
དང་དྲི་མ་མེད་པ་འི་ལུང་གིས་དགག་པ་རྣམས་ཕམ་པར་མཛད་དེ། རིམ་བཞིན་
ཡི་གེར་བཀོད། མཁས་མཆོག་བོ་དོང་པཎ་ཆེན་པ་ཐུགས་ཡིད་འཕྲོག་སྟེ་ ས་
ཁོང་གིས་རྗེ་འདི་ལ་ སངས་རྒྱས་བཅོམ་ལྡན་འདས་༧མཁས་གྲུབ་དགེ་ལེགས་
དཔལ་བཟང་པོ་ལ་ཆེད་དུ་བརྗོད་པ་བུང་བ་རྣམ་པར་རྩེན་པའི་རྒྱུད་མང་ཞེས་
བྱ་བའི་བསྟོད་པ་ཚིག་དོན་ཕུན་སུམ་ཚོགས་པ་ཞིག་ཀྱང་མཛད། དེ་ཡང་ས་
པཎ་གྱིས། མཁས་པ་མཁས་པའི་ནང་ན་མཛེས། །བླུན་པོས་མཁས་པ་ཇི་ལྟར་
འཁུར། ། ཞེས་དང༌། ལེགས་བཤད་མཁས་པའི་བློ་གྲོས་ཀྱིས། ། གོ་ ཡི་ བླུན་
པོས་དེ་ལྟ་མིན། །ཞེས་གསུངས་པ་ལྟར། བླུན་པོ་ཕྲག་དོག་དང་། ཞེ་སྡང་



དང་། ཁེ་འདོད་དང་། གྲགས་འདོད་དང་། ཆགས་སྡང་སོགས་ཀྱིས་ཀུན་
ནས་བསླངས་ནས་རྩོད་ཀྱི། མཁས་པ་རྣམས་ནི་དེ་ལས་བཟློག་སྟེ་བསྟན་པའི་
དག་གཏེར་( ཐེར་》གྱི་ཆེད་དུ་དགག་སྒྲུབ་སྤང་གསུམ་གྱི་སྒོ་ནས་རྩོད་པ་ཆོས་
ཕྱོགས་སུ་ཞི་བར་བྱེད་དོ། །
ཤིང་མོ་ལུག་གི་ལོ་སྨིན་དྲུག་ཟླ་བའི་སྔ་དྲོའི་ཆ་ལ་རྗེ་བཙུན་མཁས་པའི་
དབང་པོ་རེད་མདའ་བ་གཞོན་ནུ་བློ་གྲོས་ཀྱིས་མཁན་པོ། རྗེ་དཔལ་འབྱོར་ཤེས་
རབ་ཀྱིས་ལས་སློབ། མཉམ་པ་བློ་གྲོས་མཚུངས་མེད་ཀྱིས་གསང་སྟོན་མཛད་
ནས། དད་པའི་དགེ་འདུན་གྲངས་ཚང་བའི་དབུས་སུ་བསྙེན་པར་རྫོགས་པ་
དགེ་སློང་གི་སྡོམ་པ་ཡང་དག་པར་བཞེས་ཏེ་འདུལ་བ་འཛིན་ པའི་དབུས་ན་
མངོན་པར་མཐོ་བར་གྱུར་ཏོ། །
དེ་སྐབས་སུ་རེད་མདའ་བ་ལ་དབུ་ཚད་འདུལ་བ། མངོན་པ། ཕར་
ཕྱིན་སོགས་དཀའ་ཆེན་རྣམས་ཀྱི་གཞི་གསན། གཞན་ཡང་ཕྱི་མཚན་ཉིད་ཐེག་
པའི་གཞུང་ལུགས་མཐའ་ཡས་པ་དང་། ས་ལུགས་ཀྱི་ཀྱེ་རྡོར་བསྐྱེད་རྫོགས་ཀྱིས་
མཚོན། རྒྱུད་སྡེ་བཞིའི་དཀའ་གནད་རྣམས་ཀྱི་ཟབ་ཁྲིད་དང་། དབང་ལུང་
སོགས་སྔགས་ཕྱོགས་ཀྱི་ཆོས་བཀའ་བསམ་གྱིས་མི་ཁྱབ་པ་གསན་ཏེ། བླ་མ་འདི་
ཉིད་སྐུ་དྲིན་ཆེ་ཤོས་ཤིག་ཏུ་མཛད་དོ། །
གསུམ་པ། རྗེ་བཅུན་ཅོང་ཁ་པ་དང་ཐོག་མར་ཞལ་མཇལ་བ།
༈ མཉམ་མེད་ནམ་མཁའི་རྣལ་འབྱོར་པ་ལ་ ཤངས་ལུགས་ཀྱི་མགོན་
པོའི་ཆོས་སྐོར་ཡོངས་རྫོགས་གསན་ནས། གཏོར་བཤད་ ལས་ ཚོགས་ སོགས་
ཡིག་ཆ་རྣམ་པར་དག་པ་མང་པོ་བརྩམས། གཞན་ཡང་ལམ་འབྲས་པ་ཡེ་ཤེས་



དཔལ་པ། བྱང་སེམས་ཀུན་དགའ་རྒྱལ་མཚན། བུདྡྷ་ཤྲཱི། འཇམ་དབྱངས་
རིན་ཆེན་པ། རྒྱལ་ཆེན་མཁས་གྲུབ་སེང་གེ་རྒྱལ་མཚན་སོགས་བླ་མ་མང་པོར་
དཔལ་ལྡན་ས་སྐྱའི་རིང་ལུགས་ཀྱིས་གཙོ་བྱས་རིས་སུ་མ་ཆད་པའི་གྲུབ་མཐའ་
མཐའ་དག་གསན་ནས། དེ་ཡང་རྗེ་འདི་པ་སྔོན་སློབ་དཔོན་ཀླུ་སྒྲུབ་ཀྱི་སྲས་
རིགས་པའི་ཁུ་བྱུག་ཆེ་བར་སྐུའི་སྐྱེ་བ་བཞེས་སྐབས་ཡབ་སྲས་གཉིས་ཀས་མ་
འོངས་ཁ་བ་ཅན་དུ་ཐུབ་པའི་བསྟན་པ་མིང་ཙམ་གྱུར་པའི་དུས་སུ་གཞི་ནས་
གསོ་བར་སྨོན་ལམ་ལྷན་ཅིག་ཏུ་བཏབ་ཅིང་། རྗེ་བཙུན་འཇམ་དཔལ་དབྱངས་
སོགས་ལྷག་པའི་ལྷ་རྣམས་ཀྱིས་ཀྱང་སྨོན་ལམ་འགྲུབ་པར་ལུང་བསྟན་པའི་དུས་
ཐོག་ཏུ་བབ་པའི་སྟེང་། རྗེ་བཙུན་ཙོང་ཁ་པ་ཆེན་པོའི་སྙན་པའི་གྲགས་པས་རྒྱ་
བོད་ཧོར་གསུམ་ཁྱབ་པར་གསན་ནས། ཐུགས་ཀྱི་བ་སྤུ་གཡོས་པས་རྐྱེན་བྱས།
རྗེ་བཙུན་རེད་མདའ་པ་ཆེན་པོས་རྗེ་ཐམས་ཅད་མཁྱེན་པ་ལ་སྣ་སྦྱོར་གྱི་ཞུ་ཤོག་
བཅས་བསྐུལ་བས་ཀྱང་མཚམས་སྦྱར་ཏེ། དགུང་ལོ་ཉེར་གསུམ་བཞེས་པའི་
ཐོག་རྗེ་ཐམས་ཅད་མཁྱེན་པ་མཇལ་བར་དབུས་ལ་ཕེབས།
ཕེབས་ལམ་དུ་ངོ་མཚར་བའི་སྤྱན་ལྟས་ཀྱང་མང་དུ་བྱུང་། དེ་སྐབས་རྗེ་
རིན་པོ་ཆེ་སེ་ར་ཆོས་སྡིངས་སུ་དབྱར་གནས་མཛད་ནས་བཞུགས་ཡོད་པས། རྗེ་
སེ་ར་རྩེར་ཕེབས་པ་ན། ཐོག་མར་དགེ་སློང་ཞི་དུལ་ཅན་ཞིག་དང་མཇལ་བར་
རྗེ་བཙུན་ཙོང་ཁ་པའི་གཟིམ་ཁང་གང་ཡིན་ཞེས་དྲི་བ་གནང་བས། དགེ་སློང་
དེས་ལན་མི་སྨྲ་བར་ནང་ དུ་ཕྱིན་ནས། སྤོས་རེང་ གཅིག་ སྤར་ནས་བྱུང་སྟེ།
གཟིམ་ཁང་སེར་པོའི་མདུན་དུ་སླེབས་པ་ན་ཕྱག་གསུམ་བཙལ་ནས་ཕྱག་གཉིས་
ཀྱིས་སྤོས་རེང་བཟུང་སྟེ། དོན་གྱི་སླད་དུ་མཚན་ནས་སྨོས་ཏེ་བདག་གི་མཁན་
པོ་རིན་པོ་ཆེ་བློ་བཟང་གྲགས་པའི་ཞལ་སྔ་ནས་བཞུགས་པའི་གཙུག་ལག་ཁང་



འདིའོ་ཞེས་སྤོས་རེང་བཙུགས་པ་དང་། འདུལ་བ་ནས་བཤད་པའི་དགེ་སློང་གི་
རྟགས་ཆ་ལུགས་རྣམས་ལེགས་པར་ཚང་། སྤྱོད་ལམ་དུལ་བ་གཟིགས་པ་དང་།
བདག་ཉིད་ན་བཟའ་ཕུ་ཐུང་མ་བཞེས་པ་སོགས་མི་ཆེན་གྱི་ཆ་ལུགས་དང་ལྡན་
ཞིང་། སྔར་མཁས་པ་སུས་ཀྱང་འགྲན་པའི་ཟླ་དང་བྲལ་བའི་སྟབས་ཐུགས་ང་
རྒྱལ་བའི་རྣམ་པ་ཅན་ཡོད་པས་འཚེར་དོར་འཁྲུངས་ཏེ་དཔའ་ཞུམ་པར་གྱུར།
དེ་ནས་རྗེ་བླ་མ་དང་མཇལ་མ་ཐག་ཐུགས་ལ། གནམ་ས་ངོ་མི་ཤེས་པ་
འཁྲུངས། རྗེ་བཙུན་རེད་མདའ་པ་ཆེན་པོས་དཔོན་སློབ་ཏུ་མཚམས་སྦྱོར་བའི་
ཕྱག་རྟགས་ནན་ཅན་ཡོད་པ་དེ་རྗེའི་ཕྱག་ཏུ་ཕུལ་ནས། རྒྱན་དྲུག་མཆོག་གཉིས་
ཀྱི་གཞུང་གི་རྩ་བའི་དགོངས་པ་ལ་རྒྱ་གར་གྱི་མཁས་པ་དག་གིས་ཀྱང༌། དཔྱིས་
ཕྱིན་པའི་དགོངས་འགྲེལ་དུ་མ་སོང་བ་འགའ་རེ་སྣང་ན། བོད་ཀྱི་བློས་བྱས་ཀྱི་
གྲུབ་མཐའ་འདི་རྣམས་དགོངས་འགྲེལ་དུ་ཅི་ལ་མཆིས། གསུང་རབ་དགོངས་
འགྲེལ་དང་བཅས་པའི་དོན་མ་ལུས་པ་ཉམས་སུ་ལེན་ན་ཇི་ལྟ་བུ་ལགས་སོགས་
ཀྱི་དྲི་བ་དང་། ཡང་གཞུང་རྣམས་ཀྱི་དཀའ་བའི་གནད་ལ་དོགས་པ་ཤར་ཚུལ་
རྣམས་གུས་པ་དང་བཅས་ཏེ་ཐོགས་པ་མེད་པར་ཞུས་པས། རྗེ་ཉིད་ཞལ་ཤིན་
ཏུ་ནས་འཛུམ་ཞིང་བཞད་ཆུང་དང་སྦྲགས་ནས་ད་ཅི་ གདའ་ཞེས་ཡང་ཡང་
གསུངས་ཤིང་། ཤིན་ཏུ་དགྱེས་པར་གྱུར། ཞུ་བ་རྣམས་རྫོགས་པ་དང་། ཁྱོད་
ཀྱིས་གོ་བ་འདི་འདྲ་དང་། དོགས་པ་འདི་ལྟ་བུ་འཆོར་བའི་རྒྱུ་ཅི་ཡིན་ཞེས་
བཀའ་གནང་བ་ལ། གཞུང་ལུགས་རབ་འབྱམས་ལ་ཐོས་པ་དང་། བླ་མ་ཡི་
དམ་དབྱེར་མེད་ལ་གསོལ་བ་འདེབས་པ་ལ་འབད་པ་བགྱིད་ལགས་ཞུས་པས།
རྗེའི་ཞལ་ནས་འོ་དེ་ཀ་ཡིན། ངེད་ལ་ཡང་དེ་ཀ་ལས་བྱེད་རྒྱུ་མེད་ནའང་། རྗེ་
བཙུན་འཇམ་དཔལ་དབྱངས་ཀྱི་ཐུགས་རྗེ་ལས་རྙེད་ པའི་ གདམས་ པ་རྣམས་



ཁྱོད་ལ་སྟོན་པ་ཡིན་པས། ད་རེ་ལམ་ལ་རྨི་ལྟས་ཇི་ལྟར་བྱུང་ཞེས་གསུངས་པ་ལ།
སྙེ་ཐང་དུ་སླེབས་པའི་ཐོ་རངས་བདག་མུན་ཁྲོད་གཅིག་ཏུ་ཆད་ནས། མགོ་
འཁོར་ཏེ་ཡུན་རིང་སོང་འདུག་པ་ལ། ཤར་ཕྱོགས་ནས་རལ་གྲིའི་དཀྱིལ་འཁོར་
བརྒྱ་ཕྲག་བཅུས་བསྐོར་བའི་ཡུ་བ་ནང་ལ་བསྟན། རལ་གྲིའི་རྩེ་རེ་རེ་ལ་ཉི་མ་
བརྒྱ་རེ་ཤར་ནས་འདུག་པའི་རལ་གྲིའི་དཀྱིལ་འཁོར་དེ་ལྟ་བུར་འཇའ་ཚོན་སྣ་
ལྔའི་དྲ་བས་ སྨྲས་ པའི་ དཀྱིལ་ན་རྗེ་བཙུན་ འཇམ་དཔལ་དབྱངས་སྐུ་མདོག་
དམར་སེར་རལ་གྲི་དང་གླེགས་བམ་འཛིན་པ། རིན་པོ་ཆེའི་རྒྱུན་བསམ་གྱིས་མི་
ཁྱབ་པས་སྤྲས་པ། གཞོན་ནུའི་ཚུལ་ཅན་རལ་བའི་ཐོར་ཚུགས་ལ་མུ་ཏིག་གི་སེ་
མོ་དེ་ཉི་ཁྲིས་བཅིངས་པ་ཤིན་ཏུ་དྭངས་ཤིང་ཡིད་དུ་འོང་བ། རབ་ཏུ་མཛེས་
ཤིང་མིག་གི་བདུད་རྩི་བལྟ་བས་ཆོག་མི་ཤེས་པ་ཞིག་དགྱེས་བཞིན་དུ་བྱོན་ཏེ་
བདག་ལ་ཐིམ་པ་དང་། ཉི་མའི་དཀྱིལ་འཁོར་དེ་ ཤར་མ་ཐག་ཏུ་མུན་པ་དེ་
ཐམས་ཅད་བསངས། འོད་ཟེར་གྱི་དྲ་བས་ཕྱོགས་བཅུའི་འཇིག་རྟེན་གྱི་ཁམས་
ཐམས་ཅད་མ་ལུས་པ་ཁྱབ་སོང་བས། བདག་ལ་བདེ་བའི་ཉམས་ཁྱད་པར་ཅན་
ཞིག་སྐྱེས་བྱུང་བ་རྨིས་ལགས་ཞུས་པས། ཁྱོད་ཀྱིས་བླ་མ་དང་ཡི་དམ་དབྱེར་
མེད་དུ་མཐོང་བ་ལེགས། དེ་ཀ་དོན་ལའང་གནས་མོད། གཞན་བློ་དམན་པའི་
གང་ཟག་འགའ་ཞིག་གིས་བླ་མ་དང་ཡི་དམ་ཐ་དད་དུ་མཐོང་བ་ཡིན། སྔགས་
མཚན་ཉིད་ཀྱི་ལུས་ཡོངས་སུ་རྫོགས་པའི་བཤེས་གཉེན་མཚན་ཉིད་དང་ལྡན་པ་
དང་། མཆོག་ ཐུན་མོང་ གི་ དངོས་གྲུབ་སྟེར་བའི་ཡི་དམ་ ལ་མི་འབད་པར།
གཞི་རྩ་མེད་པའི་ཕྱོགས་རེའི་རྩ་དང་རླུང་དང་། གཅོད་དང་། མན་ངག་ལྟར་
སྣང་ཙམ་ལ་བརྟེན་ནས། རང་ཉིད་རྡོ་རྗེ་འཆང་དུ་རེ་བ་ཚོ་སྙིང་རེ་རྗེ། ཁྱེད་
སྔགས་ཀྱི་ཆེད་དུ་བྱ་བའི་གདུལ་བྱ་རིན་པོ་ཆེ་ལྟ་བུའི་སྣོད་ལྡན་བསྟན་པ་ཐམས་
S



ཅད་གྲུ་བཞི་ལམ་གྱིས་འཁྱེར་ཤེས་པ་ཞིག་འོང་བ་འདུག་གསུངས།
ཡང་ཁྱེད་ཡི་དམ་གང་ལ་བྱེད་ཀྱི་ཡོད་གསུངས་པར། འཇམ་དབྱངས་སྨྲ་
སེང་དང་གཤེད་དམར་ལ་བྱེད་ཀྱི་ཡོད་ལགས་ཞུས་པས། བཀའ་ལས། སྤྱིར་
དམར་ནག་འཇིགས་གསུམ་གང་ལ་ ཡི་ དམ་བྱས་ཀྱང་རྗེ་བཙུན་ གྱིས་ རྗེས་སུ་
འཛིན་མོད། འོན་ཀྱང་། ངེད་ཀྱི་བརྒྱུད་པ་འདི་ལ་རྗེ་བཙུན་འཇམ་དབྱངས་
ཀྱིས་བྱིན་གྱིས་བརླབས་པ་ཡིན་པས་དེ་ཤེས་དགོས་པ་ཡིན། ཡི་དམ་ཡང་དཔལ་
རྡོ་རྗེ་འཇིགས་བྱེད་ལ་བྱེད་དགོས་ཏེ་འདི་ལ་རྒྱུ་དུས་འབྲས་དུས་གཉིས་ཀའི་
སྐབས་སུ་འཇམ་དཔལ་གྱི་ཞལ་དངོས་སུ་ཡོད་པ་ཡིན་པས་དགོས་པ་ཁྱད་པར་
ཅན་ཞིག་ཡོད་པ་ཡིན། གཞན་རྣམས་ཀྱིས་འདིའི་གནད་གཏན་ནས་མ་གོ་བར་
འདུག འཇམ་དབྱངས་ཞི་ཁྲོ་སྦྲགས་སྒྲུབ་ཅེས་རྗེ་བཙུན་འཇམ་དབྱངས་ཀྱིས་
དངོས་སུ་གསུངས་པའི་གནད་ཁྱད་པར་ཅན་ཐུན་མོང་མ་ཡིན་ཞིང་། གཞན་ལ་
གཏན་ནས་མེད་པའི་ལེགས་བཤད་རྒྱ་བོད་ཀྱི་མཁས་པ་སུས་ཀྱང་མ་མཐོང་ཞིང་།
རྗེ་བཙུན་གྱིས་ཁོ་བོ་ཁོ་ན་ཆེད་དུ་བྱ་བའི་གདུལ་བྱར་གཟིགས་ནས་གསུངས་པའི་
ཞལ་འཕྲེང་འདི་ལྟ་བུ་ཁྱོད་ལ་བསྟན་པ་ཡིན་གསུངས་ནས། ཞུ་མ་དགོས་པར་
རྗེ་རང་གི་ཕྱག་གིས་དཀྱིལ་འཁོར་བྲིས་ཐིག་མཛད་ནས། དཔལ་རྡོ་རྗེ་འཇིགས་
བྱེད་བཅུ་གསུམ་མའི་ དབང་ དང་། རྒྱུད་རྟོག་ པ་བདུན་པ་ དང་། རྟོག་པ་
གསུམ་པ་དང་། རྒྱ་འགྲེལ་དང་། བོད་འགྲེལ་མང་པོ་དང་། བསྐྱེད་རྫོགས་ཀྱི་
ཟབ་ཁྲིད་སོགས་དཔལ་རྡོ་རྗེ་འཇིགས་བྱེད་ཀྱི་ཆོས་སྐོར་ཆ་ལག་དང་བཅས་པ་
ཡོངས་སུ་རྫོགས་པ་དགྱེས་བཞིན་དུ་གནང་། དེ་ནས་བཟུང་སྟེ་ཡི་དམ་རྡོ་རྗེ་
འཇིགས་བྱེད་ཀྱི་བདག་འཇུག་ཆག་མེད་དུ་མཛད།
དེ་དུས་ རྒྱལ་ ཚབ་ དར་ མ་ རིན་ ཆེན། འདུལ་འཛིན་ གྲགས་ པ་ རྒྱལ་



མཚན། རྟོགས་ལྡན་འཇམ་དཀར་པ། རྗེ་འཇམ་དབྱངས་རྒྱ་མཚོ་རྣམས་ལ་
ཡང་མདོ་སྔགས་ཀྱི་ཆོས་མང་དུ་གསན། སླར་ཡང་རྗེ་ཐམས་ཅད་མཁྱེན་པ་ལ་
ཟླ་བ་བཅུའི་རིང་ལ་ཉིན་མོ་ལམ་རིམ་དང་དབུ་མ། མངོན་པ་དང་ཚད་མ་
སོགས་མཚན་ཉིད་དང་། གསང་འདུས། ཀྱི་རྡོར། བདེ་མཆོག དུས་འཁོར་
སོགས་བླ་མེད་ཀྱི་དབང་དང་། རྒྱུད་སྡེ་འོག་མ་ གསུམ་གྱི་དབང་རྗེས་གནང་
སོགས་དང་། མདོ་རྒྱུད་དགོངས་འགྲེལ་དང་བཅས་པའི་གཞུང་རྣམས་ཀྱི་དོན་
ལ་ཞིབ་བཤད། མཚན་མོ་བསྐྱེད་རྫོགས་ཀྱི་དཀའ་གནད་ཆེས་ཤིན་ཏུ་ཟབ་པ་
རྣམས་ལ་མཛུབ་ཁྲིད་བཅས་ཟབ་པ་དང་རྒྱ་ཆེ་བའི་ཆོས་ཚུལ་བུམ་པ་གང་བྱོ་
གསན་ནས། རྗེ་བླ་མའི་ཐུན་མོང་མ་ཡིན་པའི་གསང་བའི་རྣམ་ཐར་དང་སྔགས་
ཀྱི་གདམས་པ་མང་པོ་ལྐོག་ཆོས་སུ་གནང་ནས། ད་ཁྱོད་ལ་མན་ངག་རྣམས་
རྫོགས་པར་བཤད་ཡོད་པས་ངའི་སྔགས་ཀྱི་ཡིག་ཆ་འདི་རྣམས་ཀྱི་དཀའ་གནད་
རྣམས་ལ་ཟིན་བྲིས་ཐོབ་ལ། རང་ཡང་ཉམས་སུ་ལོངས་། སྣོད་ལྡན་གྱི་གདུལ་
བྱ་རེ་གཉིས་ཙམ་བྱུང་ན་དེ་རྣམས་ལ་ཤོད། ངའི་མདོ་སྔགས་ཀྱི་ཡིག་ཆའི་
དགོངས་པ་འགྲེལ་པའི་བསྟན་བཅོས་རྣམ་པར་དག་པ་རྩོམ་ལ་ཁྱད་པར་དུ་ངའི་
སྔགས་ཀྱི་བསྟན་པ་འདི་རྣམས་ རྒྱས་ པར་ གྱིས་ ཤིག་ གསུངས་ནས་བསྟན་པ་
ཐམས་ཅད་ཡོངས་སུ་གཏད་དོ། །
བཞི་པ། གཙང་ཕྱོགས་སུ་རྗེ་བཙུན་ཙོང་ཁ་པའི་བསྟན་པ་སྤེལ་བ།
༈ དེ་ནས་རྗེ་རིན་པོ་ཆེའི་གསུང་གི་དཀའ་བའི་གནད་འགའ་ཞིག་ལ་
ཟིན་བྲིས་མཛད་ནས་གཙང་ལ་ཕེབས། ཉང་སྟོད་ལྕང་རའི་གདན་ས་མཛད་
ཅིང་འཕྲིན་ལས་ཤིན་ཏུ་ཆེ་བས་མཁས་གྲུབ་ལྕང་ར་དཀའ་བཅུ་པ་ཞེས་སྙན་
{{)



གྲགས་ཀྱིས་ཁྱབ། དགོན་པ་རི་བོ་མདངས་ཆེན་བཏབ་སྟེ་རྡོ་རྗེ་འཇིགས་བྱེད་ཀྱི་
སྐུ་ཤིན་ཏུ་ཆེ་ཞིང་བྱིན་རླབས་ཀྱི་གཟི་འོད་འབར་བ་གཙོ་བོར་བཞུགས་པའི་
འཁོར་དུ་མགོན་པོ་ཕྱག་དྲུག་པ། དམ་ཅན་ཆོས་རྒྱལ། གནོད་སྦྱིན་ཀྵེ་ཏྲ་པཱ་ལ་
སོགས་ཀྱིས་བསྐོར་བའི་མགོན་ཁང་ཁྱད་དུ་འཕགས་པ་བཞེངས། རབ་གནས་
སྐབས་ཡེ་ཤེས་སེམས་དཔའ་དངོས་སུ་ཐིམ་པའི་གཟིགས་སྣང་སོགས་བྱུང་བའི་
རྣམ་ཐར་བློའི་རྭ་བ་ལས་འདས་སོ། །
དེ་ནས་ཤར་རྒྱལ་མཁར་རྩེ་པ་ཆོས་རྒྱལ་རབ་བརྟན་ཀུན་བཟང་པས་སྦྱིན་
བདག་མཛད་ནས་མཆོད་ཡོན་གཉིས་ཀྱིས་ཆོས་སྡེ་ཆེན་པོ་དཔལ་འཁོར་བདེ་
ཆེན་བཏབ་སྟེ། ནོར་བུ་དགའ་ལྡན་པ། རྒྱང་ར་ལྷ་ཁང་པ། གཞི་གནས་པ།
གྲང་མོ་ཆེ་པ། ལས་གྲུབ་པ། གསེར་ཁང་གོང་འོག དགེ་ལུགས་ཀྱི་གྲྭ་ཚང་
མང་པོ་བཙུགས། སྡེ་སྣོད་འཛིན་པ་རྣམས་མེ་ཏོག་ལ་བུང་བ་བཞིན་འཁོར་ཏེ།
གཙང་ཕྱོགས་སུ་རྗེ་ཐམས་ཅད་མཁྱེན་པའི་བསྟན་པ་གསལ་བའི་སྣང་བྱེད་ཉིད་
དུ་གྱུར། །
ལྔ་པ། རོང་སྟོན་པ་ཤཱཀྱ་རྒྱལ་མཚན་གྱིས་རྩོད་པ་བྱེད་ཅེས་དྲིལ་
བསྒྲགས་པའི་སྐོར།
༈ དེ་སྐབས་འགྲོ་མགོན་ཆོས་རྒྱལ་དང་། གོང་མ་ས་ཆེན་བཞིན་དུ་
མཆོད་ཡོན་གཉིས་པོ་ལྷ་དང་བཅས་པས་ཤིས་པ་བརྗོད་པའི་གནས་སུ་གྱུར་ཀྱང་།
བར་ཆད་ཀྱི་རྣམ་པ་མངོན་པར་གྱུར་ཏེ་བདག་པོ་རབ་བརྟན་པས་མཁྱེན་བཞིན་
དུ་ན་ལེནྡྲ་ནས་ཀུན་མཁྱེན་རོང་བོ་གདན་དྲངས། རྩོད་པ་མཛད་པར་དྲིལ་
བསྒྲགས། རྗེ་འདིས་ཀྱང་ཞལ་གྱིས་བཞེས། དེ་ལྟ་བུའི་གཏམ་ཕྱོགས་ཀུན་ཏུ་
{j 1



གྲགས་པ་ལས། དབུས་གཙང་གི་མཁས་པ་མང་པོ་དཔང་པོར་ལྷགས་བཀའ་
བསྟན་བཅོས་མང་པོ་ཡང་དཔང་པོར་བཙུགས་ཏེ་ཚེས་གྲངས་དུས་བཏབ་པའི་
ཚེ། བདག་ པོ་ རབ་ བརྟན་ པ་ དང་། རོང་སྟོན་ཤཱཀྱ་རྒྱལ་མཚན་ པ་ གཉིས་
ཐུགས་འགྱུར་ནས་འབྱོལ་ ཐབས་མཛད་པ་ན། འཇིགས་མེད་སྨྲ་བའི་སེང་གེ་
མཁས་གྲུབ་ཆེན་པོ་འདིས་འདི་སྐད་ཅེས།
ཐེག་མཆོག་ རིགས་ ཀྱི་ ནུས་ པ་ མི་ དམན་ ཚོགས་ གཉིས་ རིན་ ཆེན་
ཁམས་ལས་གྲུབ། །
རྣམ་དཔྱོད་མགྱོགས་འགྲོའི་རྟ་ལྗང་གིས་དྲངས་ཤེས་བྱའི་མཁའ་ལ་
ཐོགས་མེད་ཅིང་། །
གསུང་རབ་རྒྱ་མཚོའི་གོས་ཅན་མ་ལུས་རིགས་པའི་ཟེར་གྱིས་སྣང་
བྱེད་པ། །
སྔོན་མེད་ ནམ་ མཁའི་ ནོར་ བུ་ དེ་ དང་ མེ་ ཁྱེར་ ལྷན་ ཅིག་ ཇི་ ལྟར་
བགྲོད། །
འོན་ཀྱང་རོང་སྐྱེས་ཤཱཀྱ་ཡེ་ །
བསྟན་ལ་སྡང་བའི་ཡིད་ལྡན་ཞིང་། །
གཤེན་རབ་གཞུང་ལུགས་རྒྱལ་མཚན་འཛིན། །
བྱིས་པ་མཁས་པར་རློམ་པ་གང་། །
རིང་ན་གནས་ཚེ་ཁོ་བོ་དང་། །
ལྷན་ཅིག་བརྒལ་ལན་བྱའོ་ཞེས། །
གྱ་གྱུའི་ཡིད་ལྡན་དྲང་སྲོང་གི །
སྨོད་ང་འི་ཚིག་བཞིན་ཡང་ཡང་བསྒྲགས། །



དེ་ནས་ནམ་ཞིག་འདིར་ཕྱིན་ཚེ། །
ཞུམ་པ་བཞིན་དང་སྐྱག་པ་བཞིན། །
གནོང་པ་བཞིན་དང་འགྱོད་པ་བཞིན། །
སྐྱབས་མེད་བཞིན་དུ་སྐྱབས་འཚོལ་བྱེད། །
དཔལ་ལྡན་ཟླ་བའི་འོད་དཀར་ལ། །
གླགས་འཚོལ་འདོད་པའི་མུན་ཅན་དེ། །
ཁོ་བོའི་རིགས་ཚུལ་རྡོ་རྗེ་ཡིས། །
གཞོམ་པར་བྱ་ཞེས་མངོན་དུ་སྨྲས། །
བླ་མའི་ལེགས་བཤད་ཉིན་བྱེད་ཟེར། །
སྒྲིབ་བྱེད་ཕྲག་དོག་རྐང་འཐུང་རྒྱས། །
ཉེས་བཤད་ནགས་ཚལ་འཁྲིགས་པ་ཁྱོད། །
ད་ལྟ་ཐལ་བར་བྱ་ཞེས་སྨྲ། །
དེ་ཚེ་སྐྲག་པའི་ཡིད་ལྡན་དེས། །
དེ་དག་བདག་གིས་མ་བཀག་ཅེས། །
གཏོལ་མེད་གྱུར་པའི་ཚིག་སྨྲ་ཞིང་། །
རྫུན་གྱི་ཁུང་བུར་ཡང་ཡང་བྱོས། །
ཁྲེལ་ཡོད་ངོ་ཚའི་གོས་དང་བྲལ། །
སྡོམ་པའི་སྐ་རགས་ལྷོད་པ་ཅན། །
བླུན་མང་སློབ་མའི་ཚིག་ངན་གྱི། །
ཡོལ་བས་བསྒྲིབས་པའི་ཕག་ཏུ་འཆེལ། ། །
ཕྱོགས་འདིར་མཁས་པའི་བཀའ་མཆིད་དག །



བྱ་བར་འོས་པ་མིན་ཞེས་པའི། །
སྦྱིན་བདག་ཚིག་ལ་སྐྱབས་བཅས་ནས། །
བདག་ལ་བཀའ་དྲིན་ཆེ་ཞེས་སྨྲས། །
ལུང་རིགས་རླབས་ཕྲེང་རོལ་བ་ཅན། །
སྡེ་ཆེན་རྒྱ་མཚོ་སོ་སོ་ནས། །
མཁས་པ་གདེངས་ཅན་དུ་མ་དག །
གནས་འདིར་དཔང་པོར་ལྷགས་པ་ཡང་། །
དེ་ཡིས་གང་ལ་མགོན་བཅས་པ། །
དེ་ཉིད་ཚིག་གིས་རང་རང་གི །
ཚུ་གཏེར་གནས་སུ་བསྐྱུད་བྱས་ནས། །
རྒོལ་བའི་དཀྱིལ་འཁོར་རྫོགས་མ་གྱུར། །
འདི་ལྟར་མངོན་དུ་མ་ནུས་པའི། །
ཞུམ་ཚིག་སྨྲས་པ་དྲན་བྱོས་ལ། །
ཕྱི་ནས་མཁས་པའི་ལེགས་བཤད་ལ། །
ལྐོག་ཏུ་ངན་སྨྲས་མ་བྱེད་ཅེས། །
བདག་གིས་གདམས་ཤིང་ཚར་བཅད་ནས། །
བདེན་མིན་སྨྲ་བ་ལྷུར་ལེན་ཅིང་། ། །
ངོ་ཚས་གཏོལ་མེད་གྱུར་དེ་དག །
ལུག་བོང་བཞིན་དུ་མཁས་རྣམས་སྒྲོག །
བདེ་གཤེགས་བསྟན་པ་གངས་རིའི་སུལ་ན་གནས། །
གཞུང་ལུགས་འབུམ་ཕྲག་རལ་བའི་ཁུར་གྱིས་བརྗིད། །
;



རིགས་པའི་མཆེ་སྡེར་མི་བཟད་སྟོབས་ལྡན་པ། །
མཁས་མཆོག་གདོང་ལྔའི་དབང་པོ་ཁོ་བོ་ཙམ། །
དྲི་མེད་རིགས་པའི་གད་རྒྱངས་གཅིག་གིས་ཀྱང་། །
དྲེགས་ལྡན་ཕས་རྒོལ་གླང་པོ་སྟོང་གི་སྙིང་། །
ལྐོག་མར་འབྱིན་པའི་འཇིགས་སྟེར་དགེ་ལེགས་དཔལ། །
བཟང་པོ་ལས་གཞན་སྨྲ་བའི་སེང་གེ་གང་། །ཞེས་མི་འཇིགས་པའི་
གསུང་བྱོན་པ་དང་ལ་འཁོར་ཆོས་སྡེའི་རྒྱལ་སྐོར་གླན་ནོ། ། །
དེ་ལྟར་བདག་པོ་རབ་བརྟན་པའི་སྒོ་གསུམ་གྱི་རྣམ་འགྱུར་རྣམས་ལེགས་
བཤད་དངོས་སུ་འདོམས་ཡུལ་མིན་དགོངས་ནས།
སྣུམ་ཟད་མར་མེ་ལྟ་བུའི་བསྟན་པ་འདི། །
ཁོ་བོའི་ལེགས་བཤད་གོ་ཆ་བློ་གྲོས་ཀྱིས། །
རྫོགས་ལྡན་བཞིན་དུ་བྱ་བར་ནུས་ན་ཡང་། །
སྐལ་ངན་རྣམས་ཀྱིས་ས་འོག་གཏེར་བཞིན་སྦས། །
ད་ནི་དུས་ལ་སྡོད་པ་མེད་པ་དང་། །
ལང་ཚོའི་དཔལ་ཡང་སྟོན་ཀའི་སྤྲིན་ལྟར་གཡོ། །
སྐྱེ་བོ་ཕལ་ཆེར་སྐལ་བ་མེད་མཐོང་ནས། །
མང་ཐོས་ བདག་ནི་ གཅིག་པུར་ཆོས་དོན་ སེམས། ། ཞེས་རང་གི་
རྟོགས་པ་བརྗོད་ནས། དབེན་གནས་རི་བོ་མདངས་ཆེན་ཉིད་དུ་ཕྱག་ཕེབས་ཏེ་
ཐུགས་དམ་ཉག་གཅིག་ཏུ་གཞོལ་བར་མཛད་དོ། །དེའི་ཚེ་བདག་པོ་ཆེན་པོ་
ཉིད་རྗེ་འདི་ཕྱོགས་ གཞན་དུ་ཕེབས་དོགས་ནས་ཉེ་གནས་ སོགས་ ལ་ལྐོག་ཏུ་
གསེར་གྱི་བྱ་དགའ་སྟེར་བ་སོགས་ཐབས་སྣ་ཚོགས་ཀྱི་སྒོ་ནས། ཚུར་ཕེབས་ཨེ་



ཐུབ་གཟིགས་ཀྱང་།
མཚེ་བ་མི་བཟད་སྦྱར་མོའི་ཤུགས་འཆང་བ། ། །
གངས་རི་འཛིན་པ་འི་གདོང་ལྔའི་དབང་པོ་ནི། །
ལྕགས་ཀྱིས་བཅིངས་ནས་བཙོག་ཆུས་འཚོ་བ་ཡི། །
སྒོ་ཁྱིར་བྱེད་འདོད་མཁས་པའི་བཞད་གད་ཡིན། །ཞེས་གསུངས་
ནས་མ་ཕེབས། །
དྲུག་པ། དགའ་ལྡན་གྱི་གསེར་ཁྲི་རིན་པོ་ཆེར་ཞབས་སོར་འཁོད་པ།
༈ གནས་འདིར་གསུང་རབ་ཀྱི་རྩོམ་པའང་མང་དུ་མཛད་ཅིང་། འདི་
དང་ལྷན་བ་སོ་དང༌། བྱེ་གླིང་སོགས་སུ་བཞུགས་ནས་མོས་ལྡན་གྱི་གདུལ་བྱ་
མང་པོ་ལ་ཆོས་མང་དུ་གསུངས། ཉིད་དགུང་ལོ་ཞེ་དྲུག་ཏུ་ཕེབས་པ་ལྕགས་པོ་
ཕག་གི་ལོ་ལ། རྒྱལ་ཚབ་དར་མ་རིན་ཆེན་གནས་རྙིང་དུ་ཕེབས་སྐབས། ཉིད་
ཀྱིས་མཇལ་བར་བྱོན་པ་ན། སེང་གེའི་ཁྲི་ཆེན་པོ་ལ་བཀུར་བའི་ཞལ་ཏ་སྤྱི་བོར་
ནོད་དེ། རྒྱལ་ཚབ་རིན་པོ་ཆེ་དང་ལྷན་རྒྱས་སུ་དབུས་ལ་གདན་བཏེག །
སྐྱིད་ཤོད་དུ་ཕེབས་ང་འི་ཚེ། ཆོས་རྒྱལ་ཁུ་དབོན་པ་སྐུ་མཆེད་ཀྱིས་རྗེ་
ཙོང་ཁ་པ་དང་། རྒྱལ་ཚབ་རྗེ་གཉིས་ལ་གུས་འདུད་བྱེད་པ་ཇི་ལྟ་བ་བཞིན་དུ།
རྗེ་འདི་ལའང་མོས་པ་ཆེན་པོས་ཞབས་སྤྱི་བོར་བླངས། འབྲས་སྤུངས་དང་སེ་
རར་ཕེབས་དུས་འབྲས་སྤུངས་ཀྱི་སློབ་དཔོན་རྣམས་ཀྱིས་འཇམ་དབྱངས་ཆོས་
རྗེའི་དྲུང་དུ། ད་ ལམ་རྒྱལ་ཚབ་རིན་པོ་ཆེའི་ཞབས་ཕྱིར་མཁས་གྲུབ་ཆོས་རྗེ་
ཕེབས་འདུག་ པ། ངེད་ དཔོན་ སློབ་ ཀྱིས་ ཕྱག་ བྱེད་ དགོས་ སམ་ ཞུས་ པས།
འཇམ་དབྱངས་ཆོས་རྗེའི་ཞལ་ནས། ཁྱེད་རྣམས་ཇི་ལྟར་མཛད་ཡིན། ཁོ་བོ་ནི་



ཞབས་སྤྱི་བོའི་གཙུག་ཏུ་ལེན་ནོ་གསུངས། དེར་འབྲས་སྤུངས་ཀྱི་སློབ་དཔོན་
ཐམས་ཅད་ ཀྱིས་ ཕེབས་ བསུ་ དང་། སྒོ་ གསུམ་ གུས་ པས་ ཕྱག་མཛད་ཅིང་
བཞུགས་རིང་ལ་ཆོས་ཀྱི་བཀའ་མཆིད་ཀྱང་མང་དུ་མཛད། མཚུངས་མེད་ཆོས་
རྗེ་གུང་རུ་པ་རྒྱལ་མཚན་དཔལ་བཟང་པོས་ཐོག་དྲངས། སེ་ར་པ་རྣམས་ཀྱིས་
ཀྱང་དེ་བཞིན་མཛད་དེ། སེར་འབྲས་གཉིས་ཀར་ཆོས་ཀྱི་ཆར་ཕབ། དགའ་
ལྡན་ཤར་ནས་གནས་བརྟན་ཆེན་པོ་རིན་རྒྱལ་པས། འཕྲང་ཉགས་སུ་ཕེབས་
བསུ་ལ་བྱོན་ནས་དར་ཆེན་ཡུག་ གཅིག་གི་ཕྱག་རྟེན་དང་བཅས་ཏེ་ ཕྱག་ཕུལ།
དགེ་འདུན་རྣམས་ཀྱིས་ཀྱང་རྒྱལ་བ་གཉིས་པ་ཤར་ཙོང་ཁ་པ་བློ་བཟང་གྲགས་
པའི་དཔལ་གྱི་གདན་ས་ཆེན་པོ་འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་
གླིང་དུ་སེང་གེས་བཏེག་པའི་བཞུགས་གདན་གསེར་ཁྲི་ཆེན་པོའི་སྟེང་དུ་ཞྭ་སེར་
ཅོད་པན་འཆང་བའི་མཁས་མང་རབ་བྱུང་བྱེ་བ་ཕྲག་བརྒྱའི་གཙུག་རྒྱན་དུ་སྤྱན་
དྲངས་ཏེ། རྒྱལ་བ་གཉིས་པའི་མདོ་སྔགས་ཀྱི་བསྟན་པ་རིན་པོ་ཆེ་མི་ཉམས་
པར་སྐྱོང་བའི་ རྒྱལ་ཚབ་དམ་ པར་ མངའ་གསོལ་ཏེ་བསྟན་པའི་བདག་པོར་
བཞུགས་སོ། ། །
དེའི་ཚེ་རྒྱལ་བ་ཙོང་ཁ་པ་ཆེན་པོ་ལ་སངས་རྒྱས་བྱང་སེམས་རྒྱ་བོད་ཀྱི་
པཎ་གྲུབ་མང་པོས་བསྐོར་བ་ཞལ་ གཟིགས་ ཤིང་། ཁྱད་ པར་ཡི་ དམ་ རྡོ་ རྗེ་
འཇིགས་བྱེད་ཀྱིས་ཞལ་དངོས་སུ་བསྟན་ནས། བླ་མ་རྡོ་རྗེ་འཆང་ཆེན་པོའི་
སྔགས་མཚན་ཉིད་ཀྱི་ལུས་ཡོངས་སུ་རྫོགས་པར་བྱེད་པ་ལ་ཁྱོད་རང་བསྔགས་སོ་
གསུངས་པ་དང༌། ཡེ་ཤེས་མགོན་པོ་ཕྱག་དྲུག་པ། གུར་ཞལ་གཉིས། དམ་
ཅན་ཆོས་རྒྱལ་སོགས་བསྟན་སྲུང་རྣམས་ཀྱིས་ཀྱང་དབྱངས་གཅིག་མགྲིན་གཅིག་
ཏུ་གངས་ཁྲོད་འདི་ན་ཆོས་ཀྱི་དུང་འབུད་པ་ལ་ཁྱོད་ལས་ལྷག་པ་མ་མཆིས་སོ་



གསུངས། འཕྲིན་ལས་ཐོགས་པ་མེད་པར་སྒྲུབ་པར་ཁས་བླངས། དེ་ནས་རྒྱལ་
ཚབ་རིན་པོ་ཆེ་རྒྱལ་མཁར་རྩེར་ཐུགས་དམ་ཟབ་མོ་ལ་བཞུགས། རྗེ་འདིས་
ཚོགས་པ་དང་གཉུག་མར་གནས་པ་རྣམས་ལ་གང་འཚམ་གྱི་ཆོས་འཁོར་བསྐོར།
གོང་མ་ གྲགས་པ་རྒྱལ་མཚན་པ་ཇོ་མཇལ་ལ་ཕེབས་པའི་ཞབས་ ཕྱིར་ དབུས་
གཙང་གི་དགེ་བཤེས་དྲག་རིམ་རྣམས་འཁྲིད་པར་མཛད་པ་དང་། མཇལ་དུས་
རྒྱལ་བ་ཙོང་ཁ་པ་ཆེན་པོའི་ལེགས་བཤད་རྣམས་ཀྱི་སྒྲ་བསྒྲགས་པས་མཁས་པ་
ཐམས་ཅད་དཔའ་ཞུམ་པར་ གྱུར། དེ་ལྟར་རྗེ་འདི་ལ་དབུས་གཙང་ཁམས་
གསུམ་གྱི་གདུལ་བྱ་རྣམས་ཉི་ཟེར་ལ་རྡུལ་འཁྲིགས་པ་བཞིན་འཁོར་ཏེ། རྒྱལ་བ་
གཉིས་པའི་ གསུང་རབ་ཀྱི་སྒྲ་ཆེན་པོ་བསྒྲགས་པས། དཀར་པོའི་སྡེ་རིགས་
ཐམས་ཅད་དར་ཆེན་འཕྱུར་ཞིང་། ནག་ཕྱོགས་རྣམས་མིང་གི་ལྷག་མ་ཙམ་དུ་
གྱུར། སྙན་པ་འདི་ལས་དང་སྤྱིར་ཡང་བླ་མ་འདིའི་ཡོན་ཏན་དྲན་ནས་བདག་
པོ་རབ་བརྟན་པ་ཐུགས་འགྱོད་པ་ཆེན་པོ་སྐྱེས་པར་གྲགས། །
བདུན་པ། མཁས་གྲུབ་ཆོས་རྗེའི་འཁྲུངས་རབས་ཀྱི་
ཆེ་བ་མདོར་བསྡུས། །
༈ གཞན་ཡང་བླ་མ་འདིའི་སྐུ་ཆེ་བའི་ཡོན་ཏན་ནི། འཁྲུངས་རབས་ཀྱི་
དབང་དུ་བྱས་ན། ཡང་སྲིད་རིམ་བཞིན་བརྒྱུད་པར་རབ་འབྱོར་ཚུན་གོང་དུ་
གསལ་བ་ལྟར་འདིར་སྨོས་མི་དགོས་ལ། ཐུགས་བརྒྱུད་《རྒྱུད་གཅིག་པ་དུས་
མཚུངས་སུ་འབྱུང་བ་རགས་རིམ་ཟུར་ཙམ་ནི། རྗེ་ཙོང་ཁ་པ་ཆེན་པོ་འོད་སྲུང་
གི་སྐབས་སུ། བླ་མ་འདི་འོད་སྲུང་གི་དགེ་ཚུལ་པདྨའི་ངང་ཚུལ་དུ་གྱུར་པའི་
འབྲས་རྟགས་སུ། སྐུ་ཚེ་འདིར་ཡང་རྗེ་བླ་མ་དག་ཞིང་ལ་ཕེབས་གྲུབ་པའི་
68



སྐབས་ལྟ་བའི་ གནད་ལ་དོགས་པ་ཕྲན་བུ་བྱུང་བ་ན། རྗེ་བླ་མ་ལ་གསོལ་བ་
བཏབ་པས་མནལ་ལམ་ དུ་རྗེ་དཀོན་མཆོག་ བརྩེགས་པའི་ འོད་ སྲུང་ གི་ ལེའུ་
གསལ་བར་གསུངས་པའི་རྟེན་ཅིང་འབྲེལ་པར་འབྱུང་བའི་ཟབ་མོའི་དོན་ལ་
ངེས་ཤེས་གཏིང་ཚུགས་པ་རྙེད་དེ། ལྟ་ངན་གྱི་དྲི་མ་མཐའ་དག་བསལ་ནས་
ཆོས་ཉིད་སྟོང་པ་ཉིད་ཀྱི་དོན་མངོན་དུ་གྱུར་པ་དང༌། རྗེ་རིན་པོ་ཆེ་མགོན་པོ་ཀླུ་
སྒྲུབ་ཀྱི་དུས་སུ་རིགས་པའི་ཁུ་བྱུག་ཏུ་གྱུར་ནས་ཡབ་སྲས་སྨོན་ལམ་ལྷན་ཅིག་ཏུ་
བཏབ་ཚུལ་སྔར་བཤད་པ་ལྟར་གྱི་འབྲས་རྟགས་སུ་སྐུ་ཚེ་འདིར་མཇལ་ནས་ཐུབ་
པའི་བསྟན་པ་གཞི་ནས་གསོས་པ་དང་། རྗེ་ལ་དཔལ་དུས་ཀྱི་འཁོར་ལོས་ཟླ་བ་
བཟང་པོ་ཁྱོད་ཀྱིས་རིགས་ལྡན་གྱི་རྒྱལ་པོ་པདྨ་དཀར་པོ་དང་འཇམ་དཔལ་
གྲགས་པ་རྗེས་སུ་ཟུང་ཞིག ཁྱད་པར་འཇམ་དཔལ་གྲགས་པ་རྗེས་སུ་ཟུང་ཞིག
ཞེས་ལུང་བསྟན་པའི་ཟླ་བ་བཟང་པོ་རྗེ་དང་། པདྨ་དཀར་པོ་རྒྱལ་ཚབ་རྗེ།
འཇམ་དཔལ་གྲགས་པ་བླ་མ་འདི་ཡིན་ཞེས་ཆོས་ལྡན་རབ་འབྱོར་པ་གསུང་བ་
ལྟར་དང་། རྗེ་རང་གིས་ཀྱང་འཇམ་དཔལ་གྲགས་པའི་སྐྱེ་བར་ཞལ་གྱིས་བཞེས་
ཚུལ། བཀའ་འབུམ་ལས། རིགས་ལྡན་གྲགས་པ་དུས་ཀྱི་མཐར་ཡང་ནི། །
ངུར་སྨྲིག་འཛིན་པའི་ཟློས་གར་ཅི་ཡང་མཛད། །ཅེས་གསུངས།
ཡང་རྗེས་ཁྱོད་འགོས་ལོ་ཙྪ་བའི་སྐྱེ་བ་ཡིན་པས། གསང་འདུས་འཕགས་
ལུགས་ལ་མཁས་པ་ཡོང་གསུངས་པ་དང་། གཞན་ཡང་མཁས་གྲུབ་ཚད་ལྡན་གྱི་
གསུང་འགའ་ཞིག་ལས། སློབ་དཔོན་པདྨ་སམྦྷ་བ། ཇོ་བོ་རྗེ། ཆོས་རྒྱལ་
དྭགས་པོ་ལྷ་རྗེ་སོགས་སུའང་སྤྲུལ་པ་མཛད་པར་བཤད་ཡོད་པས། སོ་སོ་སྐྱེ་བོ་
རྣམས་ཀྱིས་དཔག་པར་དཀའ་བའི་གནས་ལགས་སོ། །
ལྷ་དང་བླ་མའི་གཟིགས་སྣང་གི་དབང་དུ་བྱས་ན། རྗེ་བཙུན་འཇམ་
f;j



དབྱངས། ལྷ་མོ་དབྱངས་ཅན་མ། བཅོམ་ལྡན་འདས་དཔལ་འཁོར་ལོ་སྡོམ་པ།
གསང་འདུས་ལྷ་སུམ་ཅུ་རྩ་གཉིས། བཅོམ་ལྡན་འདས་ཀྱི་རྡོར། དུས་ཀྱི་འཁོར་
ལོའི་ལྷ་ཚོགས། ཡི་དམ་རྡོ་རྗེ་འཇིགས་བྱེད། མགོན་པོ་ཕྱག་དྲུག་པ། གུར་
མགོན་ཞལ་ཕྱག་བཞི་པ། དམ་ཅན་གཤིན་རྗེའི་རྒྱལ་པོ་སོགས་ཀྱིས་སྐུའི་སྣང་བ་
མངོན་སུམ་དུ་བསྟན་ཅིང་། ཆོས་སྐྱོང་གི་བཞོན་པ་ཕག་ གིས་སྐད་འདོན་པ་
མཆོད་གཡོག་པས་ཚོར་བ་སོགས་ཆོས་སྐྱོང་རྣམས་ཀྱང་བྲན་དུ་ཁོལ་བའི་རྟགས་
ཕྱག་ཕྱི་རྣམས་ཀྱིས་དངོས་སུ་མཐོང་ཞེས་གྲགས། ཁྱད་པར་རྗེ་བཙུན་བློ་བཟང་
གྲགས་པ་དག་པའི་ཞིང་དུ་ཕེབས་ནས་ཀྱང་། དངོས་དང་རྨི་ལམ་ཅི་རིགས་
པར་གཟིགས་ནས། གསུང་གི་སྣང་བ་ཡང་ཡང་སྩལ་ ( བསྩལ་ བ་ སོགས་
བརྗོད་ཀྱིས་མི་ལང་ངོ་། །
བརྒྱད་པ། ཆོས་ཀྱི་འཁོར་ལོ་བསྐོར་ཞིང་ཐུགས་སྲས་བསྐྱངས་པ།
༈ བསྟན་ བཅོས་ ལ་ འབྱམས་ བཤད་ མཛད་ པའི་ དབང་ དུ་བྱས་ན།
ཐོགས་མེད་སྐུ་མཆེད་ཆོས་མངོན་པ་་འཆད་པ་ལ་ཞུགས་པ་ལྟ་བུའི་མཁས་པ་
རྣམས་ཡིད་འཕྲོག་སྟེ། དེ་སྐབས་ཀྱི་དབུས་གཙང་གི་བཤེས་གཉེན་པལ་ཆེར་
པས་བླ་མ་འདི་ཉིད་ཀྱི་ཞབས་ལ་མ་གཏུགས་པའམ་གུས་པས་མ་མ་ཆོད་པ་མེད་
ཅིང་སློབ་མའང་གྲངས་ཀྱིས་མི་ཟིན། ཉིད་ཀྱི་སྐུ་གསུང་ཐུགས་ལས་འཁྲུངས་
པའི་སྲས་ཀྱི་གཙོ་བོར་གྱུར་པ་ནི། ཆོས་ཀྱི་བློ་གྲོས་ཆོས་སྐྱོང་། ཞྭ་ལུ་པ་ལེགས་
པ་རྒྱལ་མཚན། རྗེ་ཤེས་རབ་སེང་གེ། མཁན་ཆེན་བསོད་ནམས་མཆོག་གྲུབ།
ཀུན་མཁྱེན་འཔགས་པ་འོད། གསང་སྔགས་མཁར་བ་ཆོས་ལྡན་རབ་འབྱོར་
རྗེ་རང་གི་གཅུང་པོ་བ་སོ་ཆོས་རྗེ་རྒྱལ་མཚན། ལྷའི་བཙུན་པ་རིན་ཆེན་རྒྱ་མཚོ་



བློ་གྲོས། སྤྱན་སྔ་བློ་གྲོས་རྒྱལ་མཚན། ཚ་ཁོ་པ་ཆོས་ཀྱི་གྲགས་པ། ཆོས་རྗེ་དོན་
གྲུབ་དཔལ། ཞང་ཞུང་པ་ཆོས་དབང་གྲགས་པ། གནས་བརྟན་ཆོས་སྐྱོང་པ་
སོགས་ཏེ་ཟུར་ཙམ་མོ། །
དགུ་པ། རྩོད་པའི་མཛད་པས་མཁས་པའི་མདུན་སར་འགྱིངས་བ།
༈ མཁས་ པའི་ མདུན་ སར་ རྩོད་ པ་ མཛད་ པའི་ དབང་ དུ་ བྱས་ ན།
ཕྱོགས་གླང་ཆོས་གྲགས་མུ་སྟེགས་ཀྱི་སྟོན་པ་འདུལ་བ་ལ་ཆས་པ་ལྟ་བུ་སྟེ། པཎ་
ཆེན་འཇིགས་མེད་གྲགས་པ་ལྟ་བུ་ཡང་དངོས་སྟོབས་ཀྱི་རིགས་པས་ཚར་བཅད།
ཀུན་མཁྱེན་རོང་པོའང་རྩོད་པ་བྱེད་འཕྲོ་ལ་བཤོལ་ནས་མ་ནུས་པ་སོགས་ཉིད་ཀྱི་
མདུན་སར་གངས་ཅན་གྱི་མཁས་པ་ར་གྲགས་པ་ཐམས་ཅད་དཔའ་ཞུམ་སྟེ་བག་
འཁུམས་པར་གྱུར་པས། སུས་ཀྱང་འགྲན་དུ་མེད་པའི་སྨྲ་བའི་ཁྱུ་མཆོག་ཆེན་པོ་
ལགས་སོ། །
བཅུ་པ། རྩོམ་པའི་མཛད་པ་བསྐྱངས་ཚུལ།
༈ རྩོམ་པ་སྙན་ངག་སྡེབ་སྦྱོར་སྤེལ་པའི་དབང་དུ་བྱས་ན། མཁས་
མཆོག་དཔའ་བོ་བཅོམ་ལྡན་འདས་ཀྱི་ཡོན་ཏན་བརྗོད་པ་ལ་ཞུགས་པ་ལྟ་བུ་སྟེ།
ཉིད་ཀྱི་བཀའ་འབུམ་ལས། །
རབ་བྱེད་འདི་ཡང་གངས་རིའི་ཁྲོད་འདི་ན། །
སྙན་ངག་དབང་པོ་ཀུན་གྱི་མགོ་བོ་ལ། །
ཚིག་གི་གོམ་པ་འགོད་མཁས་དགེ་ལེགས་དཔལ། ། ཞེས་ གསུངས་
ཤིང་། ཉིད་ཀྱི་སྙན་ངག་གི་ཡ་མཚན་གཟིགས་ པའི་མཁས་པ་རྣམས་ང་རྒྱལ་



ཆོག་ཅེས་གྲགས། བསྟན་བཅོས་གསུང་འབུམ་ཡང་པོ་ཏི་བཅུ་ཕྲག་བརྒལ་བ་
མཆིས་པ་ལས། ཁོ་བོས་ཐོས་པ་རགས་རིམ་ཐོར་བཀོད་པ་ལ། རྒྱལ་བ་ཙོང་ཁ་
པ་ཆེན་པོའི་རྣམ་པར་ཐར་པ་ཐུན་མོང་བ་དད་པའི་འཇུག་ངོགས། ཐུན་མོང་
མ་ཡིན་པ་གསང་བའི་རྣམ་པར་ཐར་པ་རིན་པོ་ཆེའི་སྙེ་མ། རྣམ་ཐར་བསྟོད་པ་
དད་པའི་རོལ་མཚོ། དཔལ་ལྡན་ས་གསུམ་མ། རྣམ་དག་གངས་རི་མ། རྗེ་
བཙུན་རེད་མདའ་པ་སྲས་ཀྱི་ཐུ་བོ་བདུན་དང་བཅས་པ་ལ་བསྟོད་པ་མི་མཇེད་
མ། རྒྱལ་ཚབ་དར་མ་རིན་ཆེན་ལ་བསྟོད་ང་་ཚངས་དབྱངས་མ། ཀུན་མཁྱེན་
ཤེས་རབ་དཔལ་བཟང་ལ་བསྟོད་པ་བྱིན་རླབས་ཀྱི་འདོད་འཇོ། འདུལ་འཛིན་
གྲགས་པ་རྒྱལ་མཚན་ལ་བསྟོད་པ་མི་མཇེད་མ། ཚྭ་ ཁོ་དཔོན་པོ་ངག་དབང་
གྲགས་པ་ལ་བསྟོད་པ་ཚོགས་གཉིས་ཆ་ ཤས་མ། སྙིང་པོ་དོན་གསུམ་གྱི་རྒྱུད་
འདེབས། གསང་འདུས་ལྷ་ སོ་གཉིས་ལ་བསྟོད་པ། བདེ་མཆོག་ཡབ་ཡུམ་ལ་
བསྟོད་པ། འཇམ་དབྱངས་སྨྲ་སེང་ལ་བསྟོད་པ། དེ་ཉིད་ཀྱི་དཀྱིལ་འཁོར་དང་
བཅས་པ་ལ་བསྟོད། འཇམ་དབྱངས་ལ་བསྟོད་པ་ལེ་ཚན་གསུམ་དང་། དེ་ལ་
སྨོན་ལམ་དུ་ གསོལ་ བ་ཤིས་པ་བརྗོད་པ། མི་གཡོ་བའི་བསྟོད་པ། སྐྱེས་བུ་
གསུམ་གྱི་ལམ་རྣམ་པར་དག་པ་བྱ་དཀའི་མཛེས་རྒྱན། སྒྲ་རྒྱན་དཔེ་རབ་ཏུ་
གསལ་བ་ཚིག་གི་འདོད་འཇོ། སྨྲ་བ་རྣམ་ངེས་རབ་དགའི་འཇུག་པ། རང་གི་
རྟོགས་པ་བརྗོད་པ་གཏམ་དུ་བསྙད་པ། རྟོགས་པ་དང་ལྡན་པ་རྣམས་ལ་གཏམ་
དུ་བྱ་བ་གཟུགས་བརྙན་གསལ་བའི་མེ་ལོང་། ཀུན་མཁྱེན་རོང་པོས་རྩོད་པ་
བྱོལ་བའི་ཚེ་མཛད་པའི་ཚིགས་བཅད། སྔགས་ཀྱི་བསླབ་བྱ་བསྡུས་པ་ཐུན་གྱི་
ཉམས་ལེན་ དཀྱིལ་འཁོར་ཉིན་ཞག་གཅིག་ལ་ཐུན་བཞིར་བསྒོམ་པའི་དྲིས་
ལན། སྣར་ཐང་དུ་ཕུལ་བའི་ཚིག་མང་ཐོས་མ་དང་ནམ་མཁའ་བཀྲ་ཤིས་ ལ་



གནང་བའི་ཆབ་ཤོག བཤེས་གཉེན་ཤེར་བཟང་དང༌། གུ་གེ་ ཁྲི་ ལྕམ་དྲུང་
བདག་མོ་པ། བཤེས་ གཉེན་ ཐར་ རྒྱན། བྱུང་ པ་ རྣམ་ རྒྱལ་ དཔལ་ བཟང་།
རིན་སྤུངས་ནོར་བཟང་། དགེ་བཤེས་སངས་དཔལ་རྣམས་ལ་གནང་བའི་ཆབ་
ཤོག་ལེ་ཚན་རེ་རེ། ཀོན་ཏིང་གོའུ་ཤིས་གསང་འདུས་ལུས་དཀྱིལ་ལ་ལན་བཏབ་
པའི་ཡང་ལན། ངོར་ལན་གནམ་ལྕགས་འཁོར་ལོ། རྗེ་ཙོང་ཁ་པ་ལ་ཕུལ་བའི་
ཆབ་ཤོག ཤཱཀྱའི་རྒྱལ་པོར་གསེར་གྱི་མཎྜལ་ཕུལ་བའི་ཞལ་བྱང་སྨོན་ལམ་མ་
ལུས་ཆོས་ཀུན་མ། ལྟ་བའི་དོགས་གཅོད་ལྟ་ངན་མུན་སེལ། སྟོང་ཐུན་སྐལ་
བཟང་མིག་འབྱེད། སྡོམ་གསུམ་རྣམ་གཞག་ཐུབ་བསྟན་བྱི་དོར། ཕར་ཕྱིན་
རྣམ་བཤད། རྣམ་འགྲེལ་ཊཱིཀ་ཆེན་རིགས་པའི་རྒྱ་མཚོ། དེའི་ཊཱིཀ་ཆུང་རིགས་
པའི་སྙིང་པོ། ཚད་མ་ཡིད་ཀྱི་མུན་སེལ། ཚད་འབྲས་ཀྱི་བཤད་ཆེན། སྔགས་
རིམ་ལྷན་ཐབས་རྣལ་འབྱོར་རོལ་བའི་དགའ་སྟོན། རྒྱུད་སྡེ་སྤྱི་རྣམ། དཔལ་
གསང་བ་ འདུས་ པའི་ མངོན་ དཀྱིལ་ གྱི་ ལྷན་ ཐབས། ཞི་ རྒྱས་ ཀྱི་ སྦྱིན་ སྲེག
བསྐྱེད་རིམ་དངོས་གྲུབ་རྒྱ་མཚོ། ཉིད་ཀྱི་གསུང་ཇི་ལྟ་བར་རྗེ་ཆོས་ལྡན་རབ་
འབྱོར་གྱིས་ཟིན་བྲིས་སུ་བཏབ་པའི་གསང་བ་འདུས་པའི་རྫོགས་རིམ་ལམ་གྱི་
དམིགས་ཕྱེད་ཅིང་གོ་བདེ་བར་བཀོད་པ། དཔལ་འཁོར་ལོ་བདེ་མཆོག་ལཱུ་ཨི་
པའི་ལུགས་ཀྱི་དཀྱིལ་ཆོག་བདེ་ཆེན་རོལ་མཚོ། དཔལ་རྡོ་རྗེ་འཇིགས་བྱེད་ཀྱི་
བསྐྱེད་རྫོགས་རྩོམ་འཕྲོ་ཅན་ཉིད་ཀྱི་གསུང་བཞིན་མཁས་གྲུབ་བློ་གྲོས་ཆོས་སྐྱོང་
གིས་ཁ་བཀང་བ། འཇིགས་བྱེད་ཀྱི་རྒྱུད་རྟོག་པ་གསུམ་པའི་རྒྱ་ཆེར་འགྲེལ་པ་
ཁམས་གསུམ་ལས་རྣམ་པར་རྒྱལ་བའི་ཉི་འོད། འཕྲུལ་འཁོར་གྱི་སྦས་དོན་ཡིག་
ཆུང་ཧ་ལའི་ལོ་འདབ། དྲག་པོའི་མན་ངག་ཡང་ཆུང་ཟིན་བྲིས་སུ་བཀོད་པ།
གཤིན་རྗེ་ནག་པོའི་འཁོར་ལོ་བཏབ་ཚུལ་གྱི་མན་ངག་ཟིན་བྲིས། དམ་ཅན་ཆོས་



ཀྱི་རྒྱལ་པོའི་ཕྱི་ནང་གསང་གསུམ་གྱི་སྒྲུབ་ཐབས། མྱུར་མཛད་ཡེ་ཤེས་མགོན་
པོའི་སྒྲུབ་ཐབས། གཏོར་ཆོག དེའི་རྣམ་བཤད། བེའུ་བུམ་བསྙེན་སྒྲུབ་ལས་
གསུམ་རྣམ་གཞག་ སོགས་ མགོན་ པོའི་ ཆོས་ སྐོར་ ཆེས་ ཤིན་ ཏུ་ ཟབ་ པ་ དུ་ མ་
བརྟག་གཉིས་ཊཱིཀ་ཆེན། སྙིང་པོ་ཀྱི་རྡོ་རྗེའི་སྒྲུབ་ཐབས། དཀྱིལ་ཆོག་མཆོད་
ཕྲེང་སྨོན་ལམ་ཤིས་བརྗོད་དང་བཅས་པའི་ཆོ་ག་ཆ་ལག་ཚང་བ། དཔལ་དུས་
ཀྱི་འཁོར་ལོའི་མངོན་དཀྱིལ། དུས་འཁོར་གྱི་ཊཱིཀ་ཆེན། དེ་ཁོ་ན་ཉིད་སྣང་
བའི་སྟོད་ཆ་དེའི་སྨད་ཆ་དང་སྨོན་ལམ་ཤིས་བརྗོད། ཉིད་ཀྱི་གསུང་རྒྱུན་ཇི་ལྟ་
བར་རྗེ་བློ་གྲོས་ཆོས་སྐྱོང་གིས་མཛད་པ། དུས་འཁོར་ལུགས་ཀྱི་བསྟན་རྩིས་
རྣམས་སོགས་གསུང་རབ་དེ་ཐམས་ཅད་ཀྱང་རྗེ་བཙུན་འཇམ་དཔལ་དཔའ་བོ་
ངུར་སྨིག་གར་རོལ་ཤར་ཙོང་ཁ་པ་བློ་བཟང་གྲགས་པའི་དཔལ་གྱི་དགོངས་པ་ཤ་
སྟག་ལས་གཞན་དུ་མ་མཆིས་སོ། །
བཅུ་གཅིག ལུགས་གཉིས་ཀྱི་མཛད་པ་མདོར་བསྡུས།
༈ གཞན་ཡང་རི་བོ་དགའ་ལྡན་དུ་མཚན་ཉིད་ཀྱི་བཤད་གྲྭ་བཙུགས་པ་
དང༌། རྗེ་བླ་མའི་དངུལ་གདུང་རིན་པོ་ཆེའི་དབུ་ཐོག་ཏུ་གསེར་གྱི་རྒྱ་ཕིབས་
བཀལ་བ་དང་། རྒྱལ་ཚབ་ ཐམས་ཅད་མཁྱེན་ པའི་ སྐུ་ གདུང་ པོ་ ཏ་ ལ་ནས་
དགའ་ལྡན་དུ་གདན་དྲངས་ཏེ་ཞུགས་སུ་ཕུལ་ནས་རྗེའི་དངུལ་གདུང་རིན་པོ་
ཚེའི་གཞོགས་གཡས་སུ་བཞུགས་སུ་གསོལ་བ་སོགས་ལུགས་གཉིས་རྣམ་དཀར་
གྱི་མཛད་པ་བསམ་གྱིས་མི་ཁྱབ་པས་སོ། །
མདོར་ན་རྒྱལ་བ་ཙོང་ཁ་པའི་ཐུགས་སྲས་མཁས་གྲུབ་ཐམས་ཅད་མཁྱེན་
པ་དགེ་ལེགས་དཔལ་བཟང་པོ་འདི་ཉིད་སྐུ་ཚེ་དཔག་ཏུ་མེད་པའི་སྔ་རོལ་ཏུ་ས་
།



བཅུ་ཡོངས་སུ་རྫོགས་པར་མཛད་དེ། སངས་རྒྱས་སྣང་བ་མཐའ་ཡས་སུ་མངོན་
པར་རྫོགས་པར་སངས་རྒྱས་སུ་ཟིན་ནའང་། སྔོན་གྱི་ཐུགས་བསྐྱེད་དང་དམ་
ཆོས་འཛིན་པའི་སྨོན་ལམ་རླབས་པོ་ཆེའི་མཐུ་ལེགས་པར་གྲུབ་པས། མ་དག་
པའི་འཇིག་རྟེན་གྱི་ཁམས་རྣམས་སུ་གང་ལ་གང་འདུལ་གྱི་སྤྲུལ་པ་བསམ་གྱིས་མི་
ཁྱབ་ཅིང་། བརྗོད་ཀྱིས་མི་ལང་ལ། ཁྱད་པར་འཇམ་མགོན་ཆོས་ཀྱི་རྒྱལ་པོ་
ཐམས་ཅད་མཁྱེན་པ་ཤར་ཙོང་ཁ་པ་བློ་བཟང་གྲགས་པའི་དཔལ་གྱི་མདོ་སྔགས་
ཀྱི་བསྟན་པ་་བླ་ན་མེད་པ་འདི་ཉིད་མི་ཉམས་ཤིང་ཆེས་ཆེར་དར་རྒྱས་སུ་བྱ་བའི་
ཆེད་དུ་བསམ་བཞིན་བོད་གངས་ཅན་གྱི་ལྗོངས་འདིར་སྐུའི་སྐྱེ་བ་བཞེས་ནས་
གཞོན་ནུ་ཉིད་ནས་རྗེ་བླ་མ་དང་མཇལ་ཏེ་ཟབ་པ་དང་རྒྱ་ཆེ་བའི་དམ་པའི་ཆོས་
ཀྱི་གདམས་པ་ཡོངས་སུ་རྫོགས་པར་གསན་ནས། དབེན་གནས་རི་བོ་མདངས་
ཅན་སོགས་སུ་སྒྲུབ་པ་ཡང་དག་པར་མཛད་དེ། དེ་ནས་དགུང་ལོ་ཞེ་དྲུག་གི་
ཐོག་རྗེ་ཐམས་ཅད་མཁྱེན་པའི་གདན་སར་ཕེབས་ནས་ལོ་ བརྒྱད་ ཀྱི་བར་དུ་
འཆད་རྩོད་རྩོམ་གསུམ་གྱིས་དུས་འདའ་བར་མཛད་དེ། སྐལ་ལྡན་གྱི་གདུལ་བྱ་
མཐའ་དག་ཐར་པ་དང་ཐམས་ཅད་མཁྱེན་པའི་ལམ་ལ་བཀོད་པའི་བཀའ་དྲིན་
གཞལ་དུ་མ་མཆིས། དེ་ཡང་ཐམས་ཅད་མཁྱེན་པ་དགེ་འདུན་གྲུབ་ཀྱིས། རྗེ་
འདི་ལ་བསྟོད་ང་་ལས།
བླ་མ་མཆོག་དང་རྒྱལ་བའི་གསུང་གི་མཛོད། །
མཐའ་དག་བཟུང་ནས་ཚུལ་བཞིན་བསྒྲུབས་པ་དང༌། །
དེ་དོན་གཞན་ལ་ལེགས་པར་འདོམས་པ་ལ། །
མི་འཇིགས་སྤོབས་ པ་་ བརྙེས་ ལ་ གསོལ་བ་འདེབས། ། ཞེས་ དང་།
ཡང་།



དེ་ལྟར་གསུང་རབ་སྤྱི་དང་རྒྱུད་སྡེ་ལ། །
ཐོས་བསམ་མཐར་སོན་སྒྲུབ་པ་སྙིང་པོར་མཛད། །
རྒྱལ་བ་དགྱེས་པའི་འ་མ་དར་《དེར་འགྲོ་ཀུན་འཁྲིད། །
ཕན་མཛད་ཁྱོད་ལ་གུས་པས་གསོལ་བ་འདེབས། ། ཞེས་ གསུངས་
བཅུ་གཉིས། དགོངས་པ་ཆོས་དབྱིངས་སུ་ཐིམ་ཚུལ།
༈ དེ་ལྟར་ཐུབ་པའི་བསྟན་པའི་ཡང་སྙིང་ཆོས་ཀྱི་རྒྱལ་པོ་ཙོང་ཁ་པ་
ཆེན་པོའི་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་བཙུགས་ཏེ། གདུལ་བྱ་
རྟག་འཛིན་ཅན་རྣམས་ལ་མི་རྟག་པ་མཚོན་བྱེད་དུ་རེ་ཞིག་དག་པའི་ཞིང་དུ་
འབྱོན་པར་དགོངས་པ་གཏད་དེ། །
རྗེ་བཙུན་བླ་མ་བློ་བཟང་གྲགས་པའི་དཔལ། །
མོས་གུས་སྙིང་ནས་ཡིད་ཀྱིས་གསོལ་བ་འདེབས། །
མགོན་ཁྱོད་གང་དུ་བཞུགས་པའི་ཞིང་ཁམས་དེར་ །
བདག་ ཀྱང་ མྱུར་ དུ་ འོང་ བར་ བྱིན་ གྱིས་ རློབས། ། ཞེས་ གདུང་
དབྱངས་ཀྱིས་རྗེ་བླ་མ་ལ་གསོལ་བ་བཏབ་པས། བླ་མས་ཞལ་དངོས་སུ་བསྟན་
ནས། སྐྱེ་བ་དེ་ཁས་ཁྱོད་ཀྱིས་བསྟན་འགྲོའི་བྱ་བ་བྱེད་དགོས་རྣམས་རྫོགས་པ་
ཡིན། མཁའ་སྤྱོད་དུ་ཡོང་བའི་འདུན་པ་ཁྱོད་རང་ལ་འདུག་པ་ལྟར་བྱས་ཆོག་
གསུངས་པའི་བཀའི་གནང་བ་བསྩལ། དེ་ནས་མཁས་གྲུབ་རིན་པོ་ཆེ་འདི་ཉིད་
དགུང་ལོ་ལྔ་བཅུ་ང་བཞིར་ཕེབས་པ་ས་ཕོ་རྟའི་ལོ་ཧོར་གྱི་ཟླ་བ་གཉིས་པའི་ཉི་ཤུ་
གཅིག་གི་སྔ་དྲོའི་ཆ་ལ་རྗེ་བཙུན་ཙོང་ཁ་པ་ཆེན་པོའི་དྲུང་ནས་དམ་ཅན་ཆོས་



རྒྱལ་ཕེབས་ཤིང་། གཞན་ཡང་དཔའ་བོ་མཁའ་འགྲོ་དུ་མའི་བསུ་བ་དང་བཅས་
དགའ་ལྡན་ ཆོས་ ཀྱི་ ཕོ་བྲང་ དུ་ རྒྱལ་ བ་ ཙོང་ ཁ་ པ་ ཆེན་ པོའི་ ཞབས་དྲུང་ དུ་
གཤེགས་སོ། །
དེའི་ཚེ་ལས་དག་པ་འགའ་རེའི་མཐོང་སྣང་ལ་དགའ་ལྡན་དུ་བྱོན་པ་
དང་། ཁ་ཅིག་གིས་རྒྱ་ནག་རི་བོ་རྩེ་ལྔར་ཕེབས་པ་དང༌། ལ་ལས་བདེ་བ་ཅན་
སོགས་སུ་ཕེབས་པ་སོགས་མཐོང་སྣང་ཡང་སྣ་ཚོགས་བྱུང་བར་གྲགས། དེ་ལྟར་
སྐུ་ཚེ་མཐར་མ་ཕྱིན་པའི་ཚུལ་ དང་། བཀའ་ཆོས་འཆད་འཕྲོ་བཤོལ་ཞིང་།
བསྟན་བཅོས་འགའ་ཞིག་རྩོམ་འཕྲོར་འཇོག་པ་རྣམས་ནི། རྗེས་འཇུག་མཁས་
པ་མང་པོའི་འཕྲིན་ལས་ཀྱི་བགོ་སྐལ་དུ་བཞག་པ་དང༌། རང་ཉིད་ཀྱང་སྔོན་གྱི་
ཐུགས་བསྐྱེད་དང་། སྨོན་ལམ་རླབས་ཆེ་བ་བརྟན་པས་འགྱུར་བ་མེད་པར་
བསམས་བཞིན་དུ་སླར་ཡང་སྤྲུལ་པའི་སྐུ་མྱུར་དུ་ཕེབས་ནས་རྒྱལ་བ་ཙོང་ཁ་པའི་
བསྟན་པ་སླར་ཡང་ཆེས་ཆེར་གསལ་བར་མཛད་པའི་རྟེན་འབྲེལ་གྱི་ཁྱད་པར་
སོགས་དགོངས་བཞེད་བླ་ན་མེད་པ་ཡིན་སྙམ་དུ་སེམས་ཤིང་། སྐུའི་སྐྱེ་བ་འདི་
ཉིད་ཙམ་དུ་མ་ཟད་ཡང་སྲིད་ཕྱི་མ་རྣམས་སུའང་ཞྭ་སེར་ཅོད་པན་འཛིན་པ་
མཉམ་མེད་རི་བོ་དགའ་ལྡན་པའི་བསྟན་པ་འདི་ལ་རྗེ་འདི་ལས་བཀའ་དྲིན་ལྷག་
པ་མི་དགོས་ཤིང་མཉམ་པ་་ཙམ་ཡང་མི་འབྱུང་བར་ཁོ་བོ་《བོས་མགྲིན་པ་ཅུང་
ཟད་བཏེག་ནས་ལན་ཅིག་མིན་པར་སྨྲའོ། །
དེ་ནས་རྗེ་འདི་ཉིད་ཀྱི་ཞམ་རིང་པ་རྣམས་དང་མཁས་གྲུབ་བུ་ཆེན་མང་
པོས་དགོངས་པ་ཟབ་མོ་རྫོགས་ཐབས་སུ་སྐུ་གསུང་ཐུགས་རྟེན་མང་དུ་བཞེངས་
ཤིང་། དགེ་ འདུན་ གྱི་བསྙེན་བཀུར་ སོགས་ བསམ་ ་ས་ འདས་ པར་མཛད།
ཁྱད་པར་སྐུ་གདུང་ཞུགས་སུ་ཕུལ་ནས་ཞུན་ཐིག་པས་གྲུབ་པའི་རྟེན་མང་དུ་



ཕེབས་པ་རྣམས་ནང་དུ་བཞུགས་པ་དངུལ་གྱི་རྣམ་རྒྱལ་མཆོད་རྟེན་ཁྱད་པར་དུ་
འཕགས་པ་བཞེངས་ཏེ། རྗེ་བདག་ཉིད་ཆེན་པོའི་སྐུ་གདུང་རིན་པོ་ཆེའི་གཡོན་
འགྲམ་ དུ་ གདུལ་ བྱའི་ བསོད་ ནམས་ ཀྱི་ ཞིང་ དམ་ པར་ བཞུགས་ སུ་ གསོལ།
གཞན་ཡང་ཞྭ་ལུ་པ་ལེགས་པ་རྒྱལ་མཚན་དགེ་ལྡན་གྱི་ ཁྲི་ ལ་ སྤྱན་དྲངས་ཏེ།
རྒྱལ་ཚབ་ཏུ་མངའ་གསོལ། ཁྲི་རིན་པོ་ཆེས་ཐོག་དྲངས་ གཡག་སྡེ་པ་བློ་གྲོས་
ཆོས་སྐྱོང་སོགས་བུ་སློབ་ཐམས་ཅད་ཀྱིས་རྗེ་བཙུན་ཐམས་ཅད་མཁྱེན་པ་ཙོང་ཁ་
པ་བློ་བཟང་གྲགས་པ། རྒྱལ་ཚབ་ཆོས་རྗེ་དར་མ་རིན་ཆེན། མཁས་ཤིང་གྲུབ་
པ་མཆོག་བརྙེས་དགེ་ལེགས་དང་ལ་བཟང་པོ་སྟེ། རྗེ་ཡབ་སྲས་གསུམ་གྱི་མཛད་
པའི་རྒྱུན་རྣམས་མི་ཉམས་པར་གོང་འཕེལ་དུ་མཛད་པ་འདི་ག་ལགས་སོ། ། །
དེ་ལྟར་སངས་རྒྱས་སྣང་བ་མཐའ་ཡས་ཀྱི་རྣམ་སྤྲུལ་མཁས་གྲུབ་ཆོས་ཀྱི་
རྒྱལ་པོ་ཐམས་ཅད་མཁྱེན་པ་དགེ་ལེགས་དཔལ་བཟང་པོའི་རྣམ་པར་ཐར་པ་
མདོར་བསྡུས་ཀྱི་ཚུལ་དུ་བཀོད་པ་མཁས་པའི་ཡིད་འཕྲོག་རེས་བྱ་བ་འདི་ནི།
གཞོན་ནུ་ཉིད་ནས་རྗེ་ཡབ་སྲས་ལ་དང་སྟོབས་དང་ལྡན་པ་རྗེས་འཇུག་གི་ ཐ་
ཤལ་སུསྟིའི་མིང་ཅན་གྱིས་དམ་པ་འགའི་གསུང་ལ་བརྟེན་ནས་སྦྱར་བ་འདིས་
ཀྱང་ཚེ་རབས་ཐམས་ཅད་དུ་རྗེ་ཡབ་སྲས་ཀྱིས་རྗེས་སུ་འཛིན་པར་ གྱུར་ཅིག
རྒྱལ་བསྟན་པད་ཚལ་ཕན་བདེའི་དྲི་བསུང་ཅན། །
བཤད་སྒྲུབ་འདབ་རྒྱས་རྣམ་གྲོལ་སྦྲང་རྩིའི་བཅུད་ །
འགྲོ་ཀུན་སྤྱོད་ཕྱིར་སྐུ་འབུམ་བྱམས་པ་གླིང་། །
ཆོས་སྡེ་ཆེ་ནས་ཆོས་སྦྱིན་ཆར་འདི་སྤེལ། ། སརྦ་མངྒ་ལཾ། ། ། །



༄༅། །མཁས་གྲུབ་ཐམས་ཅད་མཁྱེན་པའི་རྣམ་ཐར་
བསྡུས་པ་བཞུགས་སོ། །
མཆོད་པར་བརྗོད་པ།
༈ ན་མོ་མཉྫ་གྷོ་ཥཱ་ཡ། དམིགས་པ་མེད་པའི་ཐུགས་རྗེ་ཆེན་པོ་དང་
ལྡན་པ་བློ་བཟང་གྲགས་པ་ཡབ་སྲས་ལ་སྤྱི་བོས་ཕྱག་འཚལ་ལོ། །
དགེ་ལེགས་གཏིང་མཐའ་ཡངས་པའི་ཆོས་རྣམས་ལ། །
ཐོགས་པ་མེད་པར་འཇུག་པའི་བློ་གྲོས་ཅན། །
བློ་བཟང་གྲགས་པའི་གདུལ་བྱར་ཤར་བ་ཡི། །
རྗེ་བཙུན་བླ་མའི་ཞབས་ལ་གུས་པས་འདུད། ། །
རྩོམ་པར་དམ་བཅའ་བ།
༈ ཤེས་བྱ་ཀུན་ལ་བློ་གྲོས་ཐོགས་པ་མེད་པར་འཇུག་པའི་བདག་ཉིད་
མདོ་དང་སྔགས་ཀྱི་གཞུང་ལ་མི་འཇིགས་པའི་སྤོབས་པ་ཅན། གནས་ལྔ་རིག་
པའི་པཎྜི་ཏ་ཆེན་པོ་གྲུབ་པའི་དབང་ཕྱུག་དགེ་ལེགས་དཔལ་བཟང་པོའི་ཞལ་སྔ་
ནས་ཀྱི་རྣམ་པར་ཐར་པ་ཐོར་བུ་ཙམ་ཞིག་བརྗོད་པར་བྱའོ། །
གཞུང་དོན་དངོས་བཤད་པ།
༈
དེ་ཡང་གལ་ཆེ་ཞིང་ཡ་མཚན་པ། སྐུ་སྐྱེ་གང་ཡིན། ལྷག་པའི་ལྷས་



རྗེས་སུ་བཟུང་བ། རྗེ་བླ་མ་རྣལ་ལམ་དུ་བྱོན་པ་སོགས་འགའ་ཞིག་བརྗོད་ཀྱི་
འཁྲུངས་ཡུལ་དང་། སློབ་གཉེར་མཛད་ཚུལ། སྐུ་ཉེ་འདི་བཞིན་ཡོད་པ། ས་
ཆ་གང་དུ་བཞུགས་པ་སོགས་འདིར་མ་བརྗོད་དོ། །
དང་པོ། སྐུ་སྐྱེ་བ་གང་དུ་བཞེས་པའི་སྐོར།
༈ དེ་ཡང་བླ་མ་འདི་སྐུ་ཚེ་དཔག་ཏུ་མེད་པའི་སྔ་རོལ་ནས། རྗེ་བཙུན་
འཇམ་དཔལ་དབྱངས་ཀྱིས་རྗེས་སུ་བཟུང་བ་ཡིན་ཏེ། བླ་མ་འདི་ཨ་བྷ་ཡ་ཀ་
རར་སྐུ་སྐྱེ་བ་བཞེས་པའི་ཚེ། རྗེ་བཙུན་འཇམ་དབྱངས་བྱོན་ནས། སྒྲུབ་ཐབས་
རྒྱ་མཚོ་རྩོམས་གསུངས་པ་དང་། རྩོམ་པ་མཛད་ཅིང་རྩོམ་པ་གཞན་ཡང་མང་
ངོ༌། །ཡང་རྒྱ་གར་དུ་པཎྜི་ཏ་རིགས་པའི་ཁུ་བྱུག་ཆེ་བར་སྐུ་སྐྱེ་བ་བཞེས་ཤིང་།
འགྲོ་བ་མང་པོའི་དོན་མཛད་ལ། དཔལ་ལྡན་ཟླ་བ་གྲགས་པས་མཐར་འཛིན་གྱི་
འཆིང་བ་དྲུངས་ཕྱུང་བར་མཛད་དོ། ། ཡང་ལན་ཅིག་ཟླ་བ་གྲགས་པས་མ་
འོངས་པའི་ དུས་སུ། རྗེ་བཙུན་འཇམ་དཔལ་དབྱངས་དགེ་ སློང་གི་ཚུལ་དུ་
བསམས་བཞིན་དུ་མཐའ་འཁོབ་ཏུ་སྐུ་སྐྱེ་བ་བཞེས་པར་འདུག་པས། ཁྱོད་ཀྱང་
དེར་སྐྱེ་བ་ལོངས་ལ། དེའི་བཀའ་སྒྲུབ་པ་དང་བསྟན་པ་རྒྱས་པར་གྱིས་ཞེས་
གསུངས་སོ། །ཡང་འདི་ལ་རིགས་པས་བརྟགས་ན། རྗེ་བླ་མ་རྗེ་བཙུན་འཇམ་
དཔལ་དབྱངས་ཀྱི་སྤྲུལ་པ་ཡིན་པར་གོར་མ་ཆག་གོ །ཡང་བླ་མ་འདི་འཕགས་
པ་འོད་སྲུང་གི་དགེ་ཚུལ་པདྨའི་ངང་ཚུལ་དུ་སྐུ་སྐྱེ་བ་བཞེས་པས་ཕྱིས་ཀྱང་རྗེ་བླ་
མ་རྣལ་ལམ་དུ་བྱོན་ནས། འོད་སྲུང་ལེའུ་རེ་གསུངས་ཞེས་ཀྱང་གྲགས་སོ། །
ཡང་རིགས་པའི་ཁུ་བྱུག་ཏུ་སྐུ་སྐྱེ་བ་བཞེས་དུས། འཕགས་པ་ཀླུ་སྒྲུབ་བྱོན་ནས།
ལྟ་བའི་གནད་ཤིན་ཏུ་ཕྲ་བ་བསྟན་ལ། དངོས་འཛིན་གྱི་འཁྲུལ་པ་རྩ་བ་ནས་
S{}



དྲུངས་ཕྱུང་བར་མཛད་ཅིང་། ཀླུ་སྒྲུབ་ཀྱི་ཞལ་ནས། ངེད་རྒྱ་གར་པའི་གྲུབ་
ཐོབ་རྣམས་ཀྱིས་རྗེ་བཙུན་འཇམ་དབྱངས་བསྟེན་པ་ཡིན། དེའི་རྒྱུ་མཚན་ཡང་
གསུང་རབ་ཀྱི་དཀའ་བའི་ གནད་ ཤིན་ ཏུ་ ཆེས་ཕྲུ་བ་བྱུང་ན་རྗེ་བཙུན་འཇམ་
དབྱངས་ལ་གསོལ་བ་བཏབ་ནས་ཟབ་མོའི་དོན་ལ་དཔྱོད་པ་ཡིན་ཞིང་། ཁྱོད་
ཀྱང་རྗེ་བཙུན་འཇམ་དབྱངས་བསྟེན་པར་བྱོས་ཤིག་ཅེས་གསུངས་སོ། །
ཡང་ལྷག་པའི་ལྷ་ཐམས་ཅད་ཀྱི་མཆོག་ཏུ་གྱུར་པ་ནི། རྗེ་བཙུན་འཇམ་
དབྱངས་ཡིན་ལ། བདག་གིས་ཀྱང་རྗེ་བཙུན་འཇམ་དབྱངས་ལ་བརྟེན་ནས།
རྟེན་འབྱུང་གི་དོན་ཕྱིན་ཅི་མ་ལོག་པར་རྟོགས་སོ་ཞེས་གསུངས་སོ། །ཡང་ཀླུ་
སྒྲུབ་ཀྱི་ཞལ་ནས། བདར་《 བདག་》ཀྱང་མ་འོངས་པའི་དུས་ན་མཐའ་འཁོབ་
ཏུ་འགྲོ་བའི་དོན་བྱེད་པར་སྨོན་ལ། ཁྱོད་ཀྱང་དེའི་དུས་སུ་བདག་གི་འཁོར་གྱི་
ཐོག་མར་གདུལ་བྱ་རྣམས་ཀྱི་མཆོག་ཏུ་འགྱུར་རོ། །ཞེས་གསུངས་སོ། །འདི་ལ་
རིགས་པས་དཔགས་ན། རྗེ་བླ་མ་ཀླུ་སྒྲུབ་ཀྱི་སྤྲུལ་པར་མངོན་ནོ། །
གཞན་ཡང་རྗེ་བླ་མ། བླ་མ་འདི་འབའ་ཞིག་རྗེས་སུ་འཛིན་པའི་ཕྱིར་དུ་
བྱོན་པ་ཡིན་ཏེ། བཅོམ་ལྡན་འདས་དུས་ཀྱི་འཁོར་ལོས་རྗེ་ལ། ཟླ་བ་བཟང་པོ་
ཁྱོད་ཀྱིས་རིགས་ལྡན་གྱི་རྒྱལ་པོ་པདྨ་དཀར་པོ་དང་། འཇམ་དཔལ་གྲགས་པ་
གཉིས་རྗེས་སུ་ཟུང་ཞིག ཁྱད་པར་དུ་འཇམ་དཔལ་གྲགས་པ་རྗེས་སུ་ཟུང་ཞིག་
ཅེས་གསུངས་ལ། དེའི་དོན་པདྨ་དཀར་པོ་རྒྱལ་ཚབ་རྗེ་ཡིན་ལ། འཇམ་དཔལ་
གྲགས་པ་མཁས་གྲུབ་རྗེ་ཡིན་ནོ། ། དེས་ན་མཁས་གྲུབ་རྗེ་འབའ་ཞིག་རྗེས་སུ་
འཛིན་པའི་ཕྱིར་བྱོན་པ་ཡིན་པར་མངོན་ལ། རྗེ་བླ་མ་འདི་ཡང་རྗེ་བླ་མ་ཁོ་ནུའི་
བསྟན་པ་འཛིན་པའི་ཕྱིར་བྱོན་པ་ཡིན་ཏེ། འཕགས་པ་ལྷ། ཞི་བ་ལྷ། སངས་
རྒྱས་བསྐྱངས་གསུམ་བྱོན་ནས། མཐའ་འཁོབ་ཏུ་རྗེ་བཙུན་འཇམ་དབྱངས་
81



བྱོན་ནས་བསྟན་པ་རྒྱས་པར་བྱེད་པ་ཡོད་པ་ཡིན། ཁྱོད་ཀྱང་དེའི་ཆེད་དུ་བྱ་
བའི་གདུལ་བྱ་ཡིན་པས། རྗེ་བཙུན་གྱི་ཞབས་རྡུལ་སྤྱི་བོས་ལེན་ཅིང་། ཅི་
གསུང་ཉམས་སུ་ལེན་པའི་སྒྲུབ་པ་སྙིང་པོར་གྱིས་ཤིག་ཅེས་གསུངས་སོ། ། འདི་
ལ་རིགས་པས་བརྟགས་ན། རྗེ་བླ་མ་རྗེ་བཙུན་འཇམ་དབྱངས་ཀྱི་སྤྲུལ་པར་ངེས་
ཤེས་ཁྱད་པར་ཅན་དྲངས་སོ། །ཡང་སྐུ་སྐྱེ་སྔ་མ་ གཅིག་ལ། རྗེ་བཙུན་འཇམ་
དབྱངས་བྱོན་ནས། མཐའ་འཁོབ་ཀྱི་སེམས་ཅན་རྨོངས་པ་བླང་དོར་གྱི་གནས་
མི་ཤེས་པ་ཚོ་སྙིང་རེ་རྗེ། འཁོར་བར་འཁྱམས་པ་མ་རིག་པས་ལམ་ལོག་པར་
སོང་བ་ཡིན། ཁོ་བོས་དེ་དག་རྣམས་ཐར་ པ་ དང་ ཐམས་ཅད་མཁྱེན་པའི་གོ་
འཕང་ལ་འགོད་ཕྱིར་བློ་དམན་པའི་བསམ་པ་དང་བསྟུན་ནས་དགེ་སློང་གི་ཚུལ་
དུ་འོང་གིས། ཁྱོད་ཀྱང་ངའི་གདུལ་བྱ་ཡིན་པས་དེར་འོང་བར་གྱིས་ཤིག་ཅེས་
གསུངས་སོ། ། འདི་ ལ་ རིགས་ པས་ བརྟགས་ན། རྗེ་བླ་མ་རྗེ་བཙུན་འཇམ་
དབྱངས་ཀྱི་རྣམ་འཕྲུལ་དུ་ལེགས་པར་ཡིད་ཆེས་པར་གྱིས་ཤིག །
ཡང་སྐུ་སྐྱེ་སྔ་མ་གཅིག་ལ། བྲམ་ཟེ་ཆེན་པོ་གྲུབ་ཆེན་ས་ར་ཧ་པ་བྱོན་
ནས། མཐའ་འཁོབ་མུན་པའི་གླིང་དུ། བཅོམ་ལྡན་འདས་རྡོ་རྗེ་འཇིགས་བྱེད་
དངོས་སུ་འབྱོན་བྱོན་》ནས་འགྲོ་བའི་དོན་བྱེད་པར་ཡོད་པས། དེའི་ཞབས་
རྡུལ་སྤྱི་བོས་བསྟེན་ལ། དེའི་སྒོ་ནས་འགྲོ་བའི་དོན་གྱིས་ཤིག་ཅེས་གསུངས་
སོ། །ཡང་ངེད་རྒྱ་གར་པའི་གྲུབ་ཐོབ་ཐམས་ཅད་རྡོ་རྗེ་འཇིགས་བྱེད་ལ་གསང་
བའི་ཡི་དམ་འཆའ་བ་ཡིན་ཞེས་གསུངས་སོ། །དེ་ཡང་བླ་མ་འདིས་ཁྱེད་འཁོར་
ལོ་བདེ་མཆོག་གི་གྲུབ་ཐོབ་ཀྱི་གཙོ་བོ་ཡིན་པ་ལ། གཤིན་རྗེ་གཤེད་ལ་ཡི་དམ་
འཆའ་བ་འགལ་ལམ་མི་འགལ། འོན་ཀྱང་ཇི་ལྟར་ལགས་ཞེས་ཞུས་པས། ཧ་
ཧ་ཞེས་བཞད་གད་ཅིག་མཛད་དེ། ལཱ་ལི་ཏ་བཛྲ་དང་། ངེད་གཉིས་གྲོགས་



མཆེད་ཀྱང་ཡིན་ཆོས་འབྲེལ་ཡང་ཕར་ཚུར་གཉིས་ཀར་ཡོད། སྤྱིར་ངེད་རྒྱ་གར་
པའི་པཎྜི་ ཏ་ ཐམས་ཅད་རྗེ་བཙུན་འཇམ་དབྱངས་ལ་བརྟེན་ལ། གྲུབ་ཆེན་
རྣམས་གཤིན་རྗེ་གཤེད་ལ་བརྟེན་པ་ལ་དགོས་པ་ཁྱད་པར་ཅན་ཡོད་པ་ཡིན།
ཡི་དམ་འདི་ལྟ་བུ་དང་མི་ལྡན་ན། སྙིགས་མ་ལྔའི་འགྲོ་བ་དང་དུག་གསུམ་དང་
བདུད་བཞི་ཐུལ་ལམ་ཞེས་གསུངས་སོ། ། འདི་ལ་རིགས་པས་བརྟགས་ནའང་།
རྗེ་བླ་མ་རྗེ་བཙུན་འཇམ་དབྱངས་ཡིན་པར་ཤེས་སོ། །
ཡང་བླ་མ་འདི་རྗེ་འགོས་ཀྱི་སྐུ་སྐྱེ་ཡིན་པར་གྲགས་ལ། དེའང་ཇོ་བོ་རྗེ་
མངའ་རིས་སུ་ཕེབས་དུས། མི་ཁྱོད་ཤེས་རབ་ཆེ་བར་འདུག རྗེ་བཙུན་འཇམ་
དབྱངས་ཀྱིས་རྗེས་སུ་བཟུང་ཚད་ཤེས་རབ་ཆེ་བ་ཡིན། ཡང་རྒྱ་གར་དུ་སྐྱེས་ན་
ཤཱན་ཏི་པ་དང་མཉམ་ང་་ཡོང་བ་འདུག་གསུངས་སོ། །འདི་ལ་རྗེ་རང་གིས་ཀྱང་
ཁྱོད་རྗེ་འགོས་ཀྱི་སྐུ་སྐྱེ་ཡིན་པས་གསང་འདུས་འཕགས་ལུགས་ལ་མཁས་པ་ཡིན་
ཞེས་གསུངས་སོ། །ཡང་བླ་མ་འདིའི་རྣལ་ལམ་དུ་ཧེ་རུ་ཀ་བྱོན་ནས། ང་སྒྲུབ་
པའི་རྒྱ་བོད་ཀྱི་ཡིག་ཆ་ལ་བློ་བཟང་གྲགས་པའི་ཡིག་ཆ་ལས་བཟང་བ་མ་བྱུང་
གསུངས། འོ་ན་བདག་གིས་ཀྱང་རྗེ་བླ་མའི་ཡིག་ཆའི་སྟེང་ནས་སྒྲུབ་པར་ཞུ་
ཞུས་པས། ང་དང་བློ་བཟང་གྲགས་པ་ལ་ཁྱད་མེད་ཆུ་བུར་ཅན་ གྱིས་རྡོ་རྗེ་
འཆང་ཐ་མལ་དུ་མ་ཐོང་ཡོད་ང་་ཡིན་གསུངས། བླ་མ་སངས་རྒྱས་སུ་མ་མཐོང་
བ་མཐོལ་ལོ་བཤགས་ཞེས་ཞུས་པས། ཧེ་རུ་ཀ་དགྱེས་ནས། བླ་མ་དང་ཧེ་རུ་ཀ་
དབྱེར་མེད་དུ་སོང་ནས་འཁོར་ལོ་བདེ་མཆོག་གི་བཀའ་གནང་ཞིང་ཡང་ཧེ་རུ་
ཀའི་ཞལ་ནས། ད་ལྟ་ངའི་དཀྱིལ་འཁོར་རི་བོ་རྩེ་ལྔར་དངོས་སུ་ཡོད་པ་ཡིན།
ཡར་ངོ་མར་ངོའི་ཚེས་བཅུ་བཟུང་ན། དངོས་སུ་འོང་ཞིང་མཁའ་སྤྱོད་དུ་འགྲོ་
བ་ལས་སླ་སྟེ་བྱེད་མཁན་ཉུང་། ཡང་ལན་ཅིག་སྔོན་མོ་མཛེས་མ་གཅིག་བྱུང་



ནས། རིགས་ཀྱི་བུ་ཁྱོད་ཀྱིས་སྙིང་པོ་ཀྱི་རྡོ་རྗེའི་མངོན་དཀྱིལ་དང་འགྲེལ་པ་
རྩོམས་ཟེར་བྱུང་བས། དེར་བརྟག་གཉིས་ཀྱི་འགྲེལ་པ་མངོན་དཀྱིལ། མཆོད་
ཕྲེང་སྨོན་ལམ་ཤིས་བརྗོད་དང་བཅས་པ་ཆ་ལག་ཡོངས་སུ་རྫོགས་པ་མཛད་ཚར་
དུས་ཀྱི་རྡོ་རྗེ་དངོས་སུ་བྱོན་ནས་དབང་བསྐུར་བྱིན་གྱིས་བརླབས་པ་སོགས་ལྟས་
ཁྱད་པར་ཅན་མང་དུ་བྱུང་ཞིང་། མི་ཁྱོད་ཀྱིས་ངའི་བསྐྱེད་རྫོགས་ཀྱི་གནད་
ཕྱིན་ཅི་མ་ལོག་པར་རྟོགས་ནས། ལེགས་བཤད་འདི་ལྟ་བུ་ཐོན་པ་ཨེ་མ་ངོ་
མཚར་ཆེ་ཞེས་གསུངས་སོ། །
གཉིས་པ། ལྷག་པའི་ལྷ་མཆོག་དག་གིས་རྗེས་སུ་བཟུང་ཚུལ།
༈ རྗེ་བླ་མ་གཉིས་མཇལ་བའི་ཐོག་མའི་ནུབ། རྣལ་ལམ་དུ་མུན་པ་
ནག་པོ་ཕྱོགས་གར་འགྲོ་གཏོལ་མེད་ཅིང་མགོ་འཁོར་འཁྱམས་ནས་རིང་པོར་
སོང་འདུག་ང་ ་ལ། ཤར་ཕྱོགས་ནས་རལ་གྲིའི་དཀྱིལ་འཁོར་བརྒྱ་ཕྲག་བཅུས་
བསྐོར་བའི་ཡུ་བ་རྣམས་ནང་དུ་བསྟན་པ། རལ་གྲི་རེ་རེའི་རྩེ་ལ་ཉི་མ་བརྒྱ་ཕྲག་
རེ་རེ་ཤར་ནས་འདུག་པའི་རལ་གྲིའི་དཀྱིལ་འཁོར་དེ་ལྟ་བུས་བསྐོར་བའི་དབུས་
སུ། འཇའ་ཚོན་སྣ་ལྔའི་དྲ་བས་སྤྲས་པའི་དཀྱིལ་ན། རྗེ་བཙུན་འཇམ་དབྱངས་
སྐུ་མདོག་དམར་སེར་རལ་གྲི་དང་གླེགས་བམ་འཛིན་པ་རིན་པོ་ཆེའི་རྒྱན་བསམ་
གྱིས་མི་ཁྱབ་པས་སྤྲས་པ། གཞོན་ནུའི་ཚུལ་ཅན་རལ་པའི་ཐོར་ཚུགས་ལ་མུ་
ཏིག་གི་སེ་མོ་དེ་ཁྲིས་བཅིངས་པ། ཤིན་ཏུ་དྭངས་ཤིང་ཡིད་དུ་འོང་བ་རབ་ཏུ་
མཛེས་ཤིང་མིག་གིས་བལྟ་བས་ཆོག་མི་ཤེས་པ་གཅིག་དགྱེས་བཞིན་དུ་བྱོན་ཏེ།
བདག་ལ་ཐིམ་བྱུང་། ཉི་མའི་དཀྱིལ་འཁོར་ཤར་མ་ཐག་ཏུ་མུན་པ་ཐམས་ཅད་
ནི་བསངས། འོད་ཟེར་གྱི་དྲ་བས་ཕྱོགས་བཅུའི་འཇིག་རྟེན་གྱི་ཁམས་ཐམས་



ཅད་མ་ལུས་ པར་ ཁྱབ་ སོང་ བ་ གཅིག་ རྨིས། སང་ ཉིན་ རྗེ་ ལ་ མཇལ་ དུས།
མདངས་《མདང་) འདི་ལྟ་བུ་གཅིག་རྨིས་པ་ཇི་ལྟར་ལགས་ཞུས་པས། ཁྱེད་
ཀྱིས་བླ་མ་དང་ཡི་དམ་དབྱེར་མེད་དུ་མཐོང་བ་ལེགས། ཁྱོད་སྔགས་ཀྱི་ཆེད་དུ་
བྱ་བའི་གདུལ་བྱ་རིན་པོ་ཆེ་ལྟ་བུའི་གང་ཟག་གཅིག་ཡིན་པར་འདུག རྗེ་བཙུན་
འཇམ་དབྱངས་སུ་མཐོང་བ་ལྟར་དོན་ལ་གནས་མོད། གཞན་བློ་དམན་པའི་
གང་ཟག་གི་ངོར་ཐ་མལ་དུ་མཐོང་འོང་བ་ཡིན། ཁྱེད་གདུལ་བྱ་མང་པོ་ལ་ཕན་
པ་ཆེན་པོ་འོང་བ་ཡིན་ནམ་གསུངས་སོ། །འདི་ལ་རིགས་པས་བརྟགས་ན། རྗེ་
བླ་མ་རྗེ་བཙུན་འཇམ་དབྱངས་ཀྱི་རྣམ་འཕྲུལ་དུ་རྗེ་རང་ཉིད་ཀྱིས་ཞལ་ གྱིས་
བཞེས་པ་འདི་ལས་ཡིད་ཆེས་པའི་ལུང་དང་རིགས་པས་སྒྲུབ་རྒྱུ་ཅི་ཡོད། དེར་
རྗེ་བླ་མའི་ཞལ་ནས་ཁྱེད་ཡི་དམ་གང་ལ་བྱེད་ཀྱིན་ཡོད་གསུངས་པ་ལ། བླ་མ་
འདི་དེ་དུས་འཇམ་དབྱངས་སྨྲ་སེང་དང་། གཤེད་དམར་ལ་ཡི་དམ་མཛད་ཀྱིན་
ཡོད་པས། བདག་སྨྲ་སེང་དང་གཤེད་དམར་ལ་ཡི་དམ་བྱེད་ཀྱིན་ཡོད་ལགས་
ཞུས་པས། སྤྱིར་དམར་ནག་འཇིགས་གསུམ་གང་ལ་ཡི་དམ་བྱས་ཀྱང་། རྗེ་
བཙུན་འཇམ་དབྱངས་རིམ་གྱིས་ཁྲོས་ཚུལ་ཆེར་སོང་བས། རྗེ་བཙུན་གྱིས་རྗེས་
སུ་འཛིན་ མོད། འོན་ ཀྱང་ངེད་རང་གི་ བརྒྱུད་ པ་འདི་ལ་རྗེ་བཙུན་འཇམ་
དབྱངས་ཀྱིས་རྗེས་སུ་བཟུང་ཞིང་བྱིན་གྱིས་བརླབས་པ་ཡིན་པས་དེ་ཤེས་དགོས་
པ་ཡིན། ཡི་དམ་ཡང་དཔལ་རྡོ་རྗེ་འཇིགས་བྱེད་ལ་བྱེད་དགོས་ཏེ། འདི་ལ་རྒྱུ་
དུས་འབྲས་དུས་གཉིས་ཀའི་གནས་སྐབས་སུ་རྗེ་བཙུན་ཞལ་དངོས་སུ་སྟོན་པ་
ཡིན་པས། དགོས་པ་ཁྱད་པར་ཅན་གཅིག་ཡོད་པ་ཡིན་ཏེ། གཞན་རྣམས་ཀྱིས་
འདིའི་གནད་གཏན་ནས་མ་གོ་བར་འདུག་པས། འཇམ་དབྱངས་ཞི་ཁྲོ་སྦྲགས་
ལ་སྒྲུབས་ཞེས། རྗེ་བཙུན་འཇམ་དབྱངས་ཀྱིས་དངོས་སུ་གསུངས་པའི་གསང་
8



བའི་གནད་ཁྱད་པར་ཅན་ཐུན་མོང་མིན་ཞིང་གཞན་ལ་གཏན་ནས་མེད་པའི་
ལེགས་བཤད། རྒྱ་བོད་ཀྱི་མཁས་པ་སུས་ཀྱང་མ་ཐོན་ཞིང་། རྗེ་བཙུན་གྱིས་ཁོ་
བོ་ཁོ་ན་ཆེད་དུ་བྱ་བའི་གདུལ་བྱར་གཟིགས་ནས་གསུངས་པའི་ཞལ་ཤེས་འདི་ལྟ་
བུ་ལ། སྙིང་དང་འདྲ་བར་རྩིས་མི་བྱེད་པར། འགའ་ཞིག་གིས་ཟབ་ཟབ་མོ་
ཡིན་ཉམས་ཁ་མོ་སྟོན་མི་ནུས་པ་སྐད་བྱེད་པའི་ཚིག་གཡས་ཆུང་རང་འགའ་བ་
རེ་ལ། ལུས་སྲོག་ལ་མི་ལྟ་བར་ཉིན་མཚན་ཐམས་ཅད་དུ་འབྱུང་བློ་བྱེད་པ་ཨ་རེ་
སྙིང་རྗེ། སྔགས་མཚན་ཉིད་ཀྱི་ལམ་གྱི་ལུས་ཡོངས་སུ་རྫོགས་པ་དང་། དེ་སྟོན་
པའི་བཤེས་གཉེན་དང་། མཚན་ཉིད་དང་ལྡན་པ་མཆོག་ཐུན་མོང་གི་དངོས་
གྲུབ་མྱུར་དུ་སྟེར་བའི་ཡི་དམ་ལ་མི་འབད་པར། གཞི་རྩ་མེད་པའི་ཕྱོགས་རེའི་
རྩ་དང་། རླུང་དང་། གཅོད་དང་། མན་ངག་ལྟར་སྣང་གིས་རྡོ་རྗེ་འཆང་ཐོབ་
དུ་རེ་བ། དེ་བས་ཀྱང་སྙིང་རེ་རྗེ་ཞེས་གསུང་ཞིང་ཞུ་མ་དགོས་པར། ངས་ཁྱོད་
ལ་རྡོ་རྗེ་འཇིགས་བྱེད་ཀྱི་བཀའ་བྱེད་ཅེས་གསུངས་ནས། བླ་མས་དགྱེས་བཞིན་
དུ་བཀའ་གནང་། དེ་ནས་བཟུང་སྟེ་ཡི་དམ་གྱི་ཐུགས་དམ་བདག་འཇུག་ཆག་
མེད་དུ་མཛད་དོ། །
ཡང་ལན་ཅིག་བཅོམ་ལྡན་འདས་རྡོ་རྗེ་འཇིགས་བྱེད་དངོས་སུ་བྱོན་ནས།
བླ་མ་རྡོ་རྗེ་འཆང་ཆེན་པོའི་ སྔགས་དམ་ཚིག་གི་ལམ་གྱི་ལུས་ཡོངས་སུ་རྫོགས་
པར་བྱེད་པ་ལ། མགོན་པོ་ཁྱོད་མཆོག་ ཏུ་ བསྔགས་ སོ་ ཞེས་ དངུགས་དབྱུང་
ངོ་། །ཡང་ལན་ཅིག་ཡི་དམ་བྱོན་ནས། བླ་མ་རྡོ་རྗེ་འཆང་ཆེན་པོའི་ཆོས་ཀྱི་
དུང་འབུད་པ་་ལ་ཁྱོད་བསྔགས་སོ་ཞེས་གསུངས་སོ། །ཡང་རྒྱལ་པོ་ཨིནྡྲ་བོ་དྷི་
བྱོན་ནས། བླ་མ་རྡོ་རྗེ་འཆང་ཆེན་པོ་འདི་ལ་རྒྱུད་གསང་བ་འདུས་པ་ལ་མཁས་
ཤིང་གྲུབ་པ་བརྙེས་པས། ཁྱོད་ཀྱིས་ཀྱང་འདིའི་ཞབས་རྡུལ་སྤྱི་བོས་ལོངས་ཞེས་
3:;



གསུངས་སོ། །ཡང་ལན་ཅིག་གུར་གྱི་མགོན་པོ་བྱོན་ནས། ཁྱོད་ཀྱིས་ས་སྐུ་འདི་
བློས་མ་གཏོང་ས་སྐར་སྡོད་ཅེས་གསུངས་སོ། །དེར་བླ་མས་ས་སྐྱར་སྡོད་པ་ལ།
ལྟ་སྤྱོད་རྣམ་དག་ཅིག་ཡོད་ན་ལྟ་སྡོད་མོད། བླ་མ་གོང་མའི་གྲུབ་མཐའ་ནི་མེད་
ཕྱི་རབས་ཀྱི་གདུལ་བྱ་ནི་འདི་བཞིན་སོང་འདུག གཙུག་ལག་ཁང་རྣམས་ནི་
བུད་མེད། བོང་བུ། བ་ལང་། ཚང་མས་གང་། སྐྱོ་ས་འདི་རུ་སུས་སྡོད་
ཚུགས་ ལུས་ཀྱིས་མ་བསྡད་ཀྱང་སེམས་ཀྱིས་བཟུང་ཡོད། ཁྱད་པར་དུ་མི་ཚེ་
ཐུང་ངུ་ལ་རྗེ་བླ་མ་གང་བཞུགས་སུ་སྡོད་བསམ། ཁྱེད་ས་སྐྱའི་མཁའ་འགྲོ་ཆོས་
སྐྱོང་ལ་གཏོར་མ་འབུལ་གྱིན་ཡོད་ཞུས་པས། བསྟན་པ་ནུབ་སར་སྡོད་དགོས་པ་
ཡིན། དར་སར་གང་བྱས་ཀྱང་འོང་མོད། ང་ཡང་འདི་ན་ལྟ་སྤྱོད་ལ་བལྟས་
ནས་བསྡད་པ་མིན། བླ་མ་སྔ་མའི་དམ་ཚིག་དང་བཀའ་བསྒོ་ཡོད་པས་བསྡད་
པ་ཡིན། གཞན་ངེད་ཅག་འཁོར་བཅས་ཁྱོད་ཀྱི་བླ་མའི་རྗེས་སུ་འབྲང་གིན་
ཡོད། ས་སྐྱ་པ་རྣམས་ཁྱོད་ལ་སྡང་ཞིང་མི་དགའ་བར་འདུག ང་ལ་གཏོར་མ་
བྱིན་ནས། བློ་བཟང་གྲགས་པ་ཡབ་སྲས་དང་། ཁྱད་པར་ཁྱོད་ལ་གནོད་ཅི་
འཁྱོལ་གྱིས་ཟེར། ཁོང་ཚོའི་ངོ་མ་ཆོག་པ་དང༌། བླ་མ་སྔ་མའི་བཀའ་བསྒོ་དྲན་
ནས། ཁ་རག་ཚུན་ཆད་དུ་འཇིགས་པའི་ཆ་ལུགས་ཀྱིས་འོངས། སླར་ལོག་ཕྱིན་
ནོ་ཞེས་གསུང་ངོ༌། །
ཡང་ལན་ཅིག་མགོན་པོ་ཞལ་བཞི་པ་བྱོན་ནས། མི་ཁྱོད་ཀྱིས་ས་སྐྱའི་
སྲོལ་འཛིན་དགོས་རྒྱུ་ཡིན་པ་ལ། སྟོངས་སུ་འཇུག་པ་ཨེ་ཡིན། མི་ཁྱོད་མི་སྡོད་
ན། ང་ཡང་ཁྱོད་གར་འགྲོའི་ཕྱིར་འབྲང་ངོ་ཞེས་གསུང་ངོ་། །ཡང་ལན་ཅིག་ས་
སྐྱའི་བྷ་ཏྲ་སྤུ་ཏྲ་གཉིས་དང་། བསྟན་མ་བྱོན་ནས། མི་ཁྱོད་མཐོ་འགྲོགས་བྱེད་
པར་འདུག རྗེ་བཙུན་བློ་བཟང་གྲགས་པ་འཇིགས་བྱེད་ཡིན་པར་སུས་མ་ཤེས།



རང་གི་བརྒྱུད་ པ་མི་འཛིན་པར་མཐོ་འགྲོགས་བྱེད་པ་ཨེ་ཡིན། སྤྲང་པོ་ལས་
ཕྲོགས་ནས་ཕྱུག་པོ་ལ་སྟེར་བ། ངེད་ས་སྐྱ་པ་འདི་བཞིན་དུ་སོང་། རྗེ་བཙུན་
འཇམ་དབྱངས་ཀྱི་སྤྲུལ་་ པ་ ས་ ཆེན་ ཀུན་དགའ་རྒྱལ་མཚན་མི་ བཞུགས་ པས།
ཁྱོད་ཀྱིས་ཨེ་འཛིན་སྙམ་ནའང་། འཕོངས་ཕྱིས་པའི་རྡོ་བ་བཞིན་ དུ་བསྐྱུར།
ད་ས་སྐུ་འདི་སུས་འཛིན་ན་ཞེས་ངུ་ཡིན་འདུག དེར་བླ་མས། ཁྱེད་གཉིས་ངུ་
མི་དགོས། ས་སྐྱ་པའི་གྲུབ་མཐའ་ཡང་ངས་འཛིན། ཡི་དམ་དགྱེས་པ་རྡོ་རྗེ་
ཡང་ངས་བསྟེན། ཆོས་སྐྱོང་ཆེ་ཆུང་གཉིས་ལ་ཡང་གཏོར་མ་ངས་སྟེར་བ་ཡིན།
ཁྱེད་གཞི་བདག་གཉིས་ལ་ཡང་གཏོར་མ་ངས་སྟེར་བ་ཡིན་བྱས་པས། མི་བྱེད་
པའི་ཁས་བླངས་ཀྱིས་ཅི་བྱེད། བྱ་ཐབས་མེད་ཟེར་ནས་ལོག་སོང་ངོ༌། །
ཡང་ལན་ཅིག་དབྱངས་ཅན་མ་བྱོན་ནས། ང་རྗེ་བཙུན་འཇམ་དང་ལ་
དབྱངས་ཀྱི་ཡུམ་ཡིན། སྒྲ་སྙན་ངག་ལ་མཁས་པར་འདོད་ན་ཁོ་མོ་བསྟེན་དགོས་
པ་ཡིན་ཞེས་གསུངས་སོ། །ཡང་དབྱངས་ཅན་མས་ངས་ཤེས་པ་མང་སྟེ། རྗེ་བླ་
མའི་འོག་ནས་སྙན་ངག་ལ་ཁྱོད་རང་མཁས་སོ་ཞེས་གསུངས་སོ། །གཞན་ན་
ཁྱོད་ལས་ལྷག་པ་མེད། འོན་ཀྱང་ང་རྒྱལ་མ་ཆེ་དགྲ་མང་པ་ཡིན་ཞེས་གསུངས་
སོ། །ཡང་ལན་ཅིག་ཡེ་ཤེས་ཀྱི་མགོན་པོ་ཕྱག་དྲུག་པ་འཁོར་བཅས་བྱོན་ནས་
ཤཱ་ས་ནའི་སྔགས་བགྲང་ཞིང་། སྐོར་བ་བྱས་ནས་ཁྱོད་ཀྱིས་ངའི་ཡིག་ཆ་ལས་ཁོ་
ཚར་དང་བཅས་པ་རྩོམས་གསུངས་སོ། །ཡང་ལན་ཅིག་གཤིན་རྗེ་ཆོས་རྒྱལ་ལ་
པོ་བརྒྱད་མོ་བརྒྱད་ཀྱིས་བསྐོར་བ་བྱོན་ནས། བདག་རྣམས་ནི་གཤིན་རྗེ་གཤེད་
ཀྱི་བཀའ་སྡོད་རྗེ་བླ་མའི་བཀའ་སྲུང་ཡིན། ངེད་རྣམས་ཀྱིས་རྗེ་བླ་མའི་བསྟན་
པ་བསྲུང་ཞིང་། རྗེ་བླ་མའི་བསྟན་འཛིན་རྣམས་ཀྱིས་ངེད་ཅག་འཁོར་བཅས་
བསྟེན་ཅིང་སྒྲུབ་ དགོས་པ་ཡིན་ཞེས་གསུངས་སོ། ། ཁྱད་པར་ཆོས་རྒྱལ་ནང་



སྒྲུབ་ལ་མ་ཧེའི་གདོང་ཅན་བཞིས་བསྐོར་བ་བྱོན་ནས་ཁོ་བོ་ནི་གཤིན་རྗེ་གཤེད་
ཀྱིས་རྗེ་བླ་མའི་བཀའ་སྲུང་དུ་དངོས་སུ་བཀའ་བསྒོས་པ་ཡིན། ཁྱེད་རྣམས་ཀྱིས་
བདག་ལ་ཡི་དམ་བསྟེན་པར་ གྱིས་ ཤིག ཅེས་གསུངས་ ཤིང་། ཕྱི་ སྒྲུབ་ཀྱིས་
དབྱུག་ཏོ་ཕྱག་ཏུ་གཏད་བྱུང་ངོ༌། །ཡང་སྐུ་ཚེ་སྔ་མ་གཅིག་ལ། རྒྱལ་བ་མ་ཕམ་
པ་བྱོན་ནས་ལྷོ་འཛམ་བུ་གླིང་དུ་སྟོན་པ་དངོས་དང་ཁྱད་མ་མཆིས་པའི་ཤཱཀྱ་མུ་
ནིའི་བསྟན་པ་ཉིན་མོ་ལྟར་གསལ་བའི་ཕྱིར་དུ། རྗེ་བཙུན་འཇམ་དབྱངས་ཀྱི་
སྤྲུལ་པ་རྒྱལ་བ་སྲས་བཅས་ཀྱི་མིག་གི་བདུད་རྩིའམ་སྙིང་གི་ཐིག་པ་ལྟ་བུ་གཅིག་
འབྱོན་པ་ཡོད། ཁྱོད་ ཀྱིས་ ཀྱང་དེའི་བསྟན་པ་རྒྱས་པར་གྱིས་ཞེས་གསུངས་
སོ། །འདི་ལ་རིགས་པས་བརྟགས་ནའང་། རྗེ་བླ་མ་རྗེ་བཙུན་འཇམ་དབྱངས་
ཀྱི་རྣམ་འཕྲུལ་དུ་བྱང་ཆུབ་སེམས་དཔའ་བྱམས་པས་བསྒྲུབས་སོ། །
ཡང་ལན་ཅིག་མགོན་པོ་ཞལ་བཞི་པ་བྱོན་ནས། ས་སྐྱ་པ་རྣམས་ཀྱིས་
བདག་ཉིན་མཚན་དུ་བསྒྲུབས་ནས། ཁྱོད་ལ་གཏོར་ཟོར་ནར་མར་འཕེན་གྱིན་
འདུག བླ་མའི་བཀའ་བསྒོ་དང་། ཁོ་ཚོས་དྲང་པའི་སྣ་ལ་འོངས། ཁྱོད་ཀྱི་
རྩར་སླེབ་《སླེབས་པ་དང་། ཨ་ཙ་མ་བསྟན་པ་འཛིན་མཁན་གཅིག་འདུག་པ་
དེ་མེད་པར་བྱས་པས་ཅི་ཙུག་བྱེད། ཀླུ་སྒྲུབ་ཀྱི་ལྟ་བ་ནས་ལེགས་པར་བརྒྱུད་
པའི་རྗེ་བླ་མ་ཡབ་སྲས་ལ་གནོད་པ་བསྐྱལ་ནས་སུ་ལ་སྐྱོབ་སྙམ་ནས་ལོག་ཕྱིན།
འོན་ཀྱང་མི་ཁྱོད་གློད་ནས་མ་སྡོད་པར་ཟོན་རེའང་གྱིས་ཞེས་གསུངས་སོ། །
ཡང་མགོན་པོ་ཞལ་བཞི་པ་བྱོན་ནས། ཐམས་ཅད་མཁྱེན་པ་བློ་བཟང་གྲགས་པ་
བསྟན་པའི་སྲོག་ཤིང་དུ་འདུག་པ། ཁྱད་པར་ཀླུ་སྒྲུབ་ཀྱི་ལྟ་བ་རྣམ་དག་འདི།
འདི་མིན་པ་སུས་ཀྱང་མ་ཤེས་པར་འདུག་པས་འདི་ལ་འཁོར་གྱིན་ཡོད་ནའང་།
གཏོར་མ་རེ་ཡང་སྟེར་མ་ཉན་པས་ཚིག་པ་རེ་ཟ་ཡང་བྱུང་གསུངས་སོ། །
S;)



གསུམ་པ། རྗེ་བཙུན་ཅོང་ཁ་པ་གཤེགས་རྗེས་མནལ་ལམ་དུ་
ཡང་ཡང་བྱོན་པའི་སྐོར།
༈ རྗེ་བླ་མ་གཞན་དོན་ལ་ཐེགས་རྗེས་སུ། བླ་མ་འདིའི་རྣལ་ལམ་དུ་
ཡང་ཡང་བྱོན་ནས་ཆོས་མང་པོ་གསུང་གིན་ཡོད་ པ་ལ། དེ་ཡང་ལན་ཅིག་
གསུང་ཆོས་གྲོལ་ནས་ནང་དུ་ཕེབས་པ་གཅིག་ལ། ལར་སེམས་ཅན་འདི་རྣམས་
སྔོན་བསོད་ནམས་ཆེན་པོ་མ་བསགས་པས། ཡོངས་འཛིན་མཚན་ཉིད་དང་
ལྡན་པ་མེད་ལ། འདུས་བྱས་མི་རྟག་ པར་བསྟན་ན་རྟག་པར་སྒོམ། ཆོས་
རྣམས་ཀྱི་གནས་ལུགས་སྟོང་པར་བསྟན་ན་བདེན་པར་འཛིན། ལོངས་སྤྱོད་
གཡོ་བ་སྙིང་པོ་མེད་པར་བསྟན་ན་འབད་རྩོལ་ཆེར་བཏང་ནས་སྒྲུབ། ཚེ་འདིའི་
སྙན་གྲགས་བྲག་ཆ་ལྟར་བསྟན་ན་ཐོབ་བྱ་མཐར་ཐུག་ཏུ་འཛིན། མདོར་ན་བླ་
མ་རྡོ་རྗེ་འཆང་ཆེན་པོའི་སྔགས་མཚན་ཉིད་ཀྱི་ལེགས་བཤད། རྡོ་རྗེ་འཆང་གི་
གསང་བའི་གནད་རྣམས་ལ་འཁྲུལ་བ་ཕྲ་མོ་ཙམ་ཡང་མེད་པར་མཐའ་ཆོད་པར།
གྲུབ་པའི་དབང་ཕྱུག་རྣམས་དང་གཉིས་སུ་མེད་ཅིང་། བསྟན་པའི་སྙིང་པོ་ཆོས་
ཕུང་བརྒྱད་ཁྲི་བཞི་སྟོང་གི་བརྗོད་བྱ་མཐར་ཐུག་པ་ཨུ་དུམ་ཝ་རའི་མེ་ཏོག་ལྟར་
ཆེར་དཀོན་པ། རྡོ་རྗེ་འཆང་གི་གོ་འཕང་ཚེ་འདི་ཉིད་ལ་མངོན་དུ་བྱེད་ནུས་
པའི་ལམ་ཟབ་མོ་རྗེ་བླ་མའི་མན་ངག་ཞལ་ཤེས་དང་བཅས་པ་འདི་ལྟ་བུ་ཉིན་
མཚན་དུ་འབད་ནས་བཤད་ཀྱང་། སྐལ་བ་མེད་པས་གསུང་གི་བདུད་རྩིའི་
དགའ་སྟོན་འདི་ལྟ་བུ་མི་མཐོང་བར། ཡོངས་འཛིན་རྗེ་བླ་མ་རྡོ་རྗེ་འཆང་ལྟ་བུ་
དོར་ནས། བཤེས་གཉེན་ངན་པ་གླེན་ཅིང་གཏི་ཐུག་པ་ཅི་ཡང་མ་བསླབས་ཤིང་
གང་ཡང་མི་ཤེས་པ།། བླང་དོར་གྱི་གནས་ལ་རྨོངས་པ། དམ་པ་བར་མ་ཆད་
པའི་མན་ངག་མེད་པས། ཕྱིན་ཅི་ལོག་གི་རང་བཟོ་འབའ་ཞིག་གིས་ཁྱེར་བ་
.}{ }



རིག་པའི་གནས་ལྔ་ལ་མཁས་པའི་ཤེས་རབ་དང་བྲལ་བས་ལོག་པའི་གཅོང་རོང་
དུ་ཤོར་བ། ལྷག་པའི་ལྷས་རྗེས་སུ་བཟུང་བ་མེད་པས་ལམ་ལོག་པར་སྟོན་པའི་
བདུད་དང་བར་ཆོད་ཀྱིས་ཁྱེར་བ་ཐོབ་བྱ་ཐར་པ་དང་ཐམས་ཅད་མཁྱེན་པའི་གོ་
འཕང་དོར་ནས། འགྲོ་བ་ངན་སོང་གསུམ་དུ་ལྟུང་བ། ཚེ་འདིའི་རྙེད་བཀུར་
དང་འདོད་ཡོན་དང་སྲེད་པའི་རྗེས་སུ་འབྲང་བ། ངོ་ཚ་དང་ཁྲེལ་མེད་ལ་ཡོན་
ཏན་དུ་བྱས། མི་ཚེ་ཧྲིལ་པོ་གཏི་ཐུག་རང་མེད་ནི་མེད་བསྒོམ་པ་ལ་སྒྲུབ་ཚུགས་
སམ་དགེ་སྦྱོར་དུ་བྱས་པའི་བཤེས་གཉེན་ དུད་འགྲོ་ལྟ་བུ་གཅིག་གི་མདུན་དུ།
ཁ་གསག་དང་གཞོགས་སློང༌། རྙེད་པ་དང་བཀུར་སྟི། སྙན་པའི་གྲགས་པ་་
ངག་འཁྱལ་དང་ཀུ་ཅོ། དམག་དང་ཆོམ་རྐུན་གྱི་གཏམ། བདག་བསྟོད་གཞན་
སྨོད་ཀྱི་ཚིག་སྟེ་ཉན་ཅིང་ཉམས་ལེན་དང་ཀུན་སྤྱོད་ཁྱི་ཕག་ལྟར་རུལ་བ། ཨེ་མ་
འདི་ལྟ་བུ་ཤེས་པ་སོ་ན་གནས་ཤིང་། བླང་དོར་གྱི་གནས་ཤེས་པ་གཅིག་གིས་
སེམས་རྣལ་དུ་ཕོབ་ལ་ལྟོས་དང་། གཏམ་དྲང་པོ་སྨྲས་ན་ནི་ཟོག་པོའི་མཚང་ལ་
འཔོག མ་སྨྲས་ན་སེམས་ཅན་འདི་རྣམས་ལ་སྙིང་བརྩེ་བས་མ་བཟོད་ཅིང་ད་
དུང་འདིའི་རྗེས་སུ་འཇུག་པ་རྣམས་དགག་པའི་ཕྱིར་སྨྲས་པ་ཡིན། ལར་འཆི་བ་
ནི་མ་དྲན། ཚེ་འདིའི་རྙེད་བཀུར་གྱིས་གཡེངས། འདོད་ཡོན་གྱི་འགོང་པོས་ནི་
ཁྱེར། ལོག་པའི་ལམ་དུ་འཇུག་པའི་སེམས་ཅན་འདི་རྣམས་ལ་གཟིགས་དང་།
ཞེས་ཤིན་ ཏུ་ ཐུགས་སྐྱོ་ཞིང་སྤྱན་ཆབ་མང་པོ་ཤོར་བས། དེའི་ཚེ་མཆོད་པ་
བཟང་བ་བཤམས་ནས། རྗེ་བླ་མ་ལ་གསོལ་བ་དྲག་ཏུ་བཏབ་ཅིང་བཤུམས་
པས། རྗེ་བླ་མ་གླང་པོ་ཆེ་དཀར་པོ་ཅང་ཤེས་ཡན་ལག་བདུན་དང་ལྡན་པ། ལོ་
བཅུ་དྲུག་ལོན་ཅིང་མཆེ་བ་དྲུག་ཡོད་པ༌། སྤུ་མདོག་གངས་རི་ལྟར་དཀར་བ།
ལུས་གསེར་གྱི་དྲ་བས་གཡོགས་ཤིང་། གསེར་གྱི་དྲིལ་བུ་གཡེར་ཁ་བསམ་གྱིས་



མི་ཁྱབ་པས་སྤྲས་པ། རིན་པོ་ཆེའི་རྒྱན་གྱིས་བརྒྱན་པ་གཅིག་ལ་ཆིབས་ཤིང་།
རྗེ་བླ་མ་རང་གི་ཚུལ་དུ་བྱོན་ནས་ངའི་བུ་སེམས་མི་བདེ་མི་དགོས། བླ་མ་དྲན་
པར་བྱས་པས་སྔར་བསགས་ཀྱི་སྡིག་པ་སྟོབས་ཅན་འདག་ལ། བསོད་ནམས་ཀྱི་
ཚོགས་བསམ་གྱིས་མི་ཁྱབ་པ་གསོག་ནུས་པ་ཡིན་ཞིང་། ངེད་རང་དཔོན་སློབ་
ཀྱི་འདུན་མ་རྩ་བ་ནས་ལེགས་པ་ཡིན། རྣལ་འབྱོར་གྱི་དབང་ཕྱུག་མིད་《མི་
ལས་ཀྱང་བླ་མ་དྲན་ནས་བླ་མ་དྲན་དྲུག་ དྲག་ ་ གི་མགུར་སོགས་མཛད་པ་ཡིན།
ངའི་བསྟན་པ་འདི་རྒྱས་པར་གྱིས་ཞེས་གསུངས་སོ། །
ཡང་ལན་ཅིག ལྟ་བའི་གནད་ཤིན་ཏུ་ཕྲ་བ་འགའ་ཞིག་དང་། བསྐྱེད་
རྫོགས་ཀྱི་གནད་ཁྱད་པར་ཅན་ལ་ སོགས་པ་བྱུང་བས། བདག་གི་བླ་མ་དེ་
བཞུགས་ན་ཞུ་བ་ཡིན་པ་ལ། རྗེ་བླ་མ་ནི་མ་བཞུགས། ཐག་ཆོད་པའི་ཞུ་ས་
གཞན་ནི་མེད། བདག་གི་བླ་མ་དེ་བཞུགས་ན་དགའ་བ་ལ། ངའི་བླ་མ་དེ་གང་
ན་བཞུགས་ན་སྙམ་དུ་དགོངས་ནས་ཐུགས་སྐྱོ་ཞིང་ཕྱོགས་ གཞན་དུ་ཆོམ་ཆོམ་
བྱུང་བས། མཎྜལ་དང་བཅས་པའི་མཆོད་པ་བཟུང་བ་ཞིག་ཕུལ་ནས། ཕ་རིན་
པོ་ཆེ་རྗེ་བླ་མ་ཙོང་ཁ་པ་ཞེས་ཆོ་ངེ་ཆེན་པོས་ གསོལ་བ་བཏབ་ནས་སྤྱན་ཆབ་
བཏོན་པས། རྗེ་བླ་མ་ནོར་བུ་མུ་ཏིག་ཆུ་སྐྱེས་ལ་སོགས་པས་སྤྲས་པའི་གསེར་གྱི་
ཁྲི་ལྷའི་བུ་མང་པོས་བཏེག་པ་ ་ གཅིག་གི་སྟེང་དུ་བྱོན་ནས། དཀའ་བའི་གནད་
ཐམས་ཅད་ མ་ལུས་ པར་ བཅད་ བཀའ་ རྗེས་ གནང་ཡང་ མང་ པོ་ གནང་།
གཞན་ཡང་ཆོས་མང་པོ་གསུངས་སོ། ། ཡང་ལན་ཅིག འ་ར་རིམ་གཉིས་ཀྱིས་
གཙོ་བྱས་པའི་རྗེ་བླ་མའི་གསུང་རབ་རྣམས་ལ་གཟིགས། ཡིག་ཚོ་གཞན་རྣམས་
ལ་ཡང་མང་དུ་གཟིགས་པས། སྡེ་སྣོད་གསུམ་དང་རྒྱུད་སྡེ་བཞི་སོགས། མདོར་
ན་མཚན་ཉིད་ཀྱི་གསུང་རབ་དགོངས་འགྲེལ་དང་བཅས་པའི་གྲངས་ངེས་གོ་



རིམ། རྩོམ་པ་པོ་རང་རང་གི་བཞེད་པ། གྲུབ་མཐའ་སྨྲ་བའི་ཤིང་རྟའི་སྲོལ་
འབྱེད་རྣམས་ཀྱི་དངོས་སྟོབས་ཀྱི་རིགས་པས་གསུང་རབ་ཀྱི་དོན་ལ་དཔྱོད་ཚུལ།
གྲུབ་པ་ཐོབ་པའི་རྣལ་འབྱོར་པ་རྣམས་ཀྱིས་ལུས་ལ་གནད་དུ་བསྣུན་པའི་བདེ་
སྟོང་གི་རིན་པོ་ཆེ། སྒྱུ་ལུས་དང་འོད་གསལ་སོགས་ཟབ་ལམ་གྱི་རྣམ་གཞག དེ་
དག་གི་ དོན་ ཚ་ གྲང་ ལྟར་ འགལ་ བ་ མིན་ པར། མ་ གི་ འདུལ་ བའི་ རུང་ ཆུ་
འདེབས་པ་ཡན་ཆོད་ནས། སྔགས་བླ་མེད་ཀྱི་ ཤིན་ཏུ་སྤྲོས་མེད་མན་ཆད་དུ།
མན་ངག་ཆུང་ཆུང་ཁ་འཐོར་བར་མ་སོང་བར། གང་ཟག་གཅིག་འཚང་རྒྱ་བའི་
ཆ་རྐྱེན་ནམ་ཐབས་སུ་དྲིལ་ནས་སྟོན་ཅིང་། དེའང་བསྟན་པ་ཙམ་མ་ཡིན་པར་
འཆད་ཤེས་པ་ གཅིག་དང་། ཉན་ཤེས་པ་ གཅིག་ གིས་འཆད་ཅིང་ཉམས་སུ་
བླངས་ན། དབང་པོ་རབ་འབྲིང་ཐ་མ་གང་གི་རང་རྒྱུད་ལ་སྐོར་ཞིང་ཉམས་སུ་
བླངས་པས་ཆོག་ཀྱང་། རང་རང་གི་བློ་དང་འཚམ་པར་སེམས་འདུལ་ལུགས།
མདོར་ན་བཤེས་གཉེན་བསྟེན་ཚུལ་ནས་མགོ་བཟུང་སྟེ། ལམ་ཐུན་མོང་བས་
རྒྱུད་སྦྱངས་པས་ཐེག་པ་ཆེན་པོར་འཇུག་པ་ འཇུག་སྡོམ་ཆོ་གས་བཟུང་ནས་
རང་སྨིན་བྱེད་ པར་ ཕྱིན་དྲུག གཞན་སྨིན་བྱེད་བསྡུ་བ་བཞི་ལ་བསླབ་ཚུལ་
སོགས་དེ་ལྟ་བུས་སྣོད་རུང་དུ་བྱས་ནས། ཚེ་གཅིག་ལུས་གཅིག་ལ་རྡོ་རྗེ་འཆང་
གི་གོ་འཕང་མངོན་དུ་བྱེད་པའི་ཟབ་ལམ་རྡོ་རྗེའི་ཐེག་པ་ལ་འཇུག་ཚུལ་གྱི་ལམ་
གྱི་ལུས་ཡོངས་སུ་རྫོགས་པ་འདི་ལྟ་བུ་ལ། ངའི་བླ་མ་རྗེ་བཙུན་འཇམ་དབྱངས་
ཀྱི་རྣམ་པར་སྤྲུལ་པ་རྗེ་བཙུན་ཙོང་ཁ་པ་ཆེན་པོ་མ་གཏོགས། རྒྱ་གར་འཕགས་
ཡུལ་དང་། བོད་ཀྱིའང་བཀའ་གདམས་པ་དང་། ཕྱག་རྒྱ་པ་གཉིས་ཀ་ལ་མ་
བྱུང་འདུག་པས། རྗེའི་སྐུའི་ཡོན་ཏན་དྲན་དྲག་ནས་དད་པ་བསམ་གྱིས་མི་ཁྱབ་
པ་འཁྲུངས། སྤྱན་ཆབ་ཀྱང་ན་བཟའ་བངས་པ་ཙམ་བཏོན་ནས། བདག་གི་ཕ་



རིན་པོ་ཆེ་སྐུ་དྲིན་འཁོར་བ་མེད་དོ། །འཛམ་བུ་གླིང་གི་སེམས་ཅན་ཐམས་ཅད་
ཀྱི་སྐུ་དྲིན་གསོབ་ཏུ་མེད་དོ། །རྗེ་བཙུན་ཙོང་ཁ་པ་ཞེས་གསོལ་བ་དྲག་ཏུ་བཏབ་
པས། རྗེ་བླ་མ་སེང་གེ་དཀར་པོ་འཇིགས་སུ་རུང་བ་རིན་པོ་ཆེའི་རྒྱན་བསམ་
གྱིས་མི་ཁྱབ་པས་སྤྲས་པ་གཅིག་ཆིབས་པ། སྐུ་མདོག་དམར་སེར་རལ་གྲི་གླེགས་
བམ་འཛིན་པ་གཞོན་ནུའི་ཚུལ་ཅན། རལ་པའི་ཐོར་ཚུགས་སུ་སྤྲས་པ། རིན་
པོ་ཆེའི་རྒྱན་སྣ་ཚོགས་པས་སྤྲས་པ། བྱང་ཆུབ་སེམས་དཔའི་ཚུལ་དུ་བྱོན་ནས་
ངའི་བུ་ངུ་མི་དགོས། ངས་ཆོས་གཅིག་བཤད་ཀྱིས་གསུངས། སྤྱིར་སྙིགས་དུས་
ཀྱི་སེམས་ཅན་གྱི་རིགས་སྣ་ཚོགས་འོང་། ཁྱད་ང་ར་དུ་ད་ལྟའི་དུས་ལ་མི་རྟག་
འཆི་བ་མ་དྲན་ཞིང་། ངན་ སོང་གསུམ་ གྱི་སྡུག་བསྔལ་མ་དྲན་པས། རྙེད་
བཀུར་སྙན་གྲགས་ལྟོ་གོས་ཀྱི་བྱ་བ་ང་ལ་པ་ལ་ཞེན་ཅིང་། ཚེ་འདིའི་བྱ་བ་སྒྲུབ་
སྒྲུབ་ནས་འཇིག་རྟེན་ཕྱི་མ་ ཕན་ཆད་ཀྱི་མདུན་མ་ སྒྲུབ་པ་ལྟ་ཞོག སྐྱེ་བ་ཕྱི་
མའང་ཇི་ལྟར་འགྱུར་རམ་སྙམ་པའང་སེམས་མཁན་དཀོན་པར་གདའ། བྱེད་
འདོད་ཅུང་ཟད་ཡོད་ཀྱང་། ད་ལོ་ལ་ཆོས་རྒྱགས་འདྲ་བསགས། དགྲ་འདུལ་
ཅིང་གཉེན་སྐྱོང་བའི་མཇུག་སྡུད་འཁྲུན་ཆོད་ཚར་བ་དང་བྱེད་སྙམ་པ་དང་།
ཟླ་བ་འདི་ལ་མི་བྱེད་རྙིང་མ་ལ་བྱེད་སྙམ་པ་དང་། དེ་རིང་མི་བྱེད་སང་བྱེད་
སྙམ་པ་དང་། སྔ་དྲོ་མི་བྱེད་ཕྱི་དྲོ་བྱེད་སྙམ་པའི་ཕྱི་ཤོལ་ བཤོལ་་ གྱིས་རྒྱང་
བསྲིངས་ཤིང་། བྱེད་པར་བཤམས་པའི་ཚེ་ཡང་། བཤེས་གཉེན་མཚན་ཉིད་
དང་ལྡན་པ་རྙེད་པར་དཀའ། དེས་བསྟན་པའི་ལེགས་བཤད་ཤེས་ཤིང་གོ་བར་
དཀའ། ཤེས་ནས་ཀྱང་ཚེ་འདིའི་འདུན་མ་བཙན་ཐབས་སུ་བཅད་ནས་དབེན་
པ་བསྟེན་ཏེ་སྒྲུབ་པ་སྙིང་པོར་བྱེད་པ་ནི་ཉིན་མོའི་སྐར་མ་ལས་ཀྱང་དཀོན་པར་
འདུག་གོ ། ཁོ་བོས་བླ་མ་དང་ཡི་དམ་ལ་གསོལ་བ་དྲུག་ ཏུ་བཏབ། ཚོགས་



གསོག་སྒྲིབ་སྦྱོང་བྱས། གཞུང་ལུགས་ཆེན་མོ་རྣམས་ལ་བརྒལ་ཞིང་ལེགས་པར་
མཐའ་བཅད་པའི་ལེགས་བཤད་འདི་རྣམས་ལ་བལྟས་ཏེ་ཡིད་ཆེས་པར་བྱས་ལ།
དབེན་པར་རྩེ་གཅིག་ཏུ་ཉམས་སུ་བླངས་ནས་སངས་རྒྱས་ལག་མཐིལ་ན་ཡོད་པ་
ཡིན་ཏེ་བྱེད་མཁན་དཀོན། དེ་བས་ན་སྣོད་རུང་གི་གདུལ་བྱ་འགའ་རེ་སྲིད་
པས་དེ་དག་ལ་ཕན་པ་གྱིས། ཁྱད་པར་ངའི་སྔགས་ཀྱི་ལེགས་བཤད་འདི་ཤིན་
ཏུ་ནས་རྒྱས་པ་ཞིག་གྱིས། སྐྱེ་བ་ཕྱི་མ་འདི་ལ་མྱུར་དུ་འཕྲད་དོ་གསུངས་སོ། །
ཡང་ལན་ཅིག་བླ་མ་འདིས། རྗེ་བླ་མ་དྲན་དྲག་ནས། ངའི་བླ་མ་ད་གང་ན་
བཞུགས་ཡོད་ན་ནམ་ཞིག་མཇལ་ན་སྙམ་ དུ་ སྤྱན་ཆབ་མང་ དུ་བཏོན་ཅིང་།
ཐུགས་མནན་པས་མི་ནོན་པ་ཙམ་དུ་སྐུ་ལུས་འདར་བ་སྤུ་གཡེངས་བྱེད་ཅིང་།
རྗེ་བླ་མ་རྗེ་བཙུན་ཙོང་ཁ་པ་ཁྱེད་ཀྱིས་ང་ལ་རང་གཟིགས་དང་། སེམས་ཅན་
དམུ་རྒོད་ཀྱི་སྤྱོད་པ་འདི་རྣམས་ལ་གཟིགས་དང་། ཁྱེད་ཀྱི་བསྟན་པ་འདི་ཡང་
བར་སྣང་གི་གློག་གམ། དྲི་ཟའི་གྲོང་ཁྱེར་ལྟར་མྱུར་དུ་རང་སྡུད་པ་འདྲ་ན། ང་
ཡང་བླ་མ་ཁྱེད་ཀྱི་ཞབས་དྲུང་དུ་ནམ་ཞིག་འོང་ན་ཞེས་གསོལ་བ་དྲག་ཏུ་བཏབ་
པས། རྗེ་བླ་མ་སྟག་ཆེན་པོ་འཇིགས་སུ་རུང་བ་གཅིག་ལ་ཆིབས་ནས། རྣལ་
འབྱོར་པའི་ཆ་ལུགས་མཛད། སྐུ་མདོག་དམར་པོ་སྤྱན་དང་ཤངས་ཆེ་བ། ཕྱག་
གཡས་རལ་གྲི་འབར་བ་ནམ་མཁའ་ལ་འཕྱུར་བ། གཡོན་པ་བདུད་རྩིས་གང་
བའི་ཀ་པཱ་ལ་ཐུགས་ཀར་བཟུང་བ། རལ་ པ་དམར་པོའི་ཐོར་ཅོག་ལ་དར་
དམར་པོས་བཅིངས་པ། རུས་པའི་རྒྱུན་གྱིས་བརྒྱན་པ། ཤིན་ཏུ་འཛུམ་ཞིང་
བཀྲག་ཆེ་བ་ལ། གྲུབ་ཆེན་བརྒྱད་ཅུས་བསྐོར་བ་ཉིད་དགྱེས་བཞིན་དུ་བྱོན་ཏེ།
བུ་ཤེས་པ་འཕྱོ་མི་དགོས། ང་ལའང་ཁྱོད་མིན་པ་བསམ་རྒྱུ་མེད། ཁྱོད་ཀྱིས་
ཀྱང་ང་མིན་པ་སུ་བསམ། ཁྱོད་བཞག་ནས་ང་གར་མི་འགྲོ། ང་དྲན་ན་སྔགས་



མཚན་ཉིད་ཀྱི་ལམ་རིམ་གཉིས་ཀྱིས་གཙོ་བྱས་པའི་ཡིག་ཆ་འདི་རྣམས་ངའི་ཁ་
ཚེམས་དང༌། ངའི་ཚབ་ཡིན་པས་འདི་རྣམས་ལ་ལྟོས། སྤྱིར་སེམས་ཅན་བསོད་
ནམས་ཆུང་དུ་སོང་ཉོན་མོངས་པ་རགས། བསྟན་པའི་མཇུག་སྡུད་པའི་མགོ་
ཡང་བརྩམས་འདུག ཁྱོད་རང་མཁའ་སྤྱོད་དུ་འོང་བའི་འདུན་པ་ཐོང་གསུངས་
སོ། །ཡང་ལན་ཅིག ད་རང་འགྲོ་བའི་འདུན་མ་རང་བྱས་ན་ལེགས་པ་འདྲ།
ངའི་བླ་མ་དེ་ལ་མཆོད་པ་འབུལ་ཞིང་། གསོལ་བ་བཏབ་ན། དེའི་དུས་སུ་
འབྱོན་དུ་རེ། དེ་ཙ་ན་རྗེ་བླ་མ་གང་ན་བཞུགས་ཀྱང་ཞུ་ལ། ཞུ་རྒྱུ་གཞན་ཡང་
འགའ་ཞིག་ཡོད་སྙམ་ དུ་ དགོངས་ནས། གསེར་ གྱི་མཎྜལ་ དང་བཅས་པའི་
མཆོད་པ་ཤིན་ཏུ་བཟང་བ་བློ་ཡུལ་དུ་མི་ཤོང་བ་ཙམ་མཐའ་ཡས་པ་མུ་མེད་པ་
གཅིག་བཤམས། ཕ་དུས་གསུམ་གྱི་སངས་རྒྱས། འགྲོ་བ་མགོན་མེད་ཀྱི་སྐྱབས་
གཅིག་པོ། རྗེ་བཙུན་འཇམ་ དབྱངས་འགྲན་གྱི་དོ་མེད་རྡོ་རྗེ་འཆང་། ཞེས་
གསོལ་བ་ཐུགས་ཀྱི་དཀྱིལ་ནས་ཤུགས་དྲུག་ལ་རྒྱུན་རིང་བ་བཏབ་པས། རྗེ་བླ་
མ་སྤྲིན་དཀར་པོ་གསར་པ་ཕང་ཕུང་པ་གཅིག་གི་དབུས་སུ། རབ་ཏུ་བྱུང་བ་
སྔར་གྱི་ཆ་ལུགས་སུ་བྱོན་ནས། བུ་ད་ནི་མྱུར་དུ་འོང་བའི་གྲབས་གྱིས། བདག་
གིས་བསུ་མཁན་ གཏོང་གསུང་བ་ལ། རྗེ་བླ་མ་ད་ལྟ་གང་ན་བཞུགས་པ་ལ་
བདག་ཀྱང་དེར་ འོང་བ་ལགས་ཞུས་པས། སྤྱིར་ངའི་ སྤྲུལ་ པ་་མཁའ་སྤྱོད།
དགའ་ལྡན། འཛམ་བུའི་གླིང་སོགས་མང་པོ་ན་ཡོད་པ་ཡིན། ད་ལྟ་རྒྱ་ནག་རི་
བོ་རྩེ་ལྔར་དགེ་སློང་རྡོ་རྗེ་འཛིན་པ་སྟོང་ཕྲག་བརྒྱད་བརྒྱ་ཙམ་རེ་ལ་སྔ་དྲོ་དབུ་མ་
དང་ལམ་རིམ། ཕྱི་དྲོ་གསང་བདེ་འཇིགས་གསུམ་གྱི་བསྐྱེད་རྫོགས་འཆད་ཀྱིན་
ཡོད། ཁྱེད་རང་ཡང་དེར་འོང་བའི་སྨོན་ལམ་ཤུགས་དྲག་ལ་རྒྱུན་རིང་བ་ཐོབ།
རིང་པོར་མི་ཐོགས་པར་འཕྲད་པ་ཡིན་གསུངས། འོ་ན་རྗེ་བླ་མ་ལ་གུས་པའི་
（}f;



11
གདུལ་བྱ་གཞན་གྱིས་ཀྱང་གསོལ་བ་དྲག་ཏུ་བཏབ་ཅིང་། སྨོན་ལམ་ཤུགས་ཅན་
བཏུབ་ན། ཞིང་དེར་སྐྱེ་ཞིང་ གསུང་གི་བདུད་རྩི་མྱོང་ངམ་ཞུས་པས། ཁོ་བོ་
དང་རྗེ་བཙུན་འཇམ་དབྱངས་ཁྱད་མེད་དུ་གསོལ་བ་བཏབ་ན། ཞིང་དེར་སྐྱེ་
ཞིང་རྗེས་སུ་འཛིན་པ་ལས་འོས་མེད་ཀྱང་། གསོལ་བ་འདེབས་མཁན་མེད་པས་
ལན་ཞེས་གསུངས་སོ། །
འོ་ན་རྗེ་བླ་མ་དང་རྗེ་བཙུན་འཇམ་དབྱངས་ཀྱིས་རྗེས་སུ་འཛིན་པའི་རྒྱུ་
ལ་ཇི་ལྟར་དགོས་པ་ལགས་ཞུས་པས། ཁོ་བོ་དང་རྗེ་བཙུན་འཇམ་དབྱངས་
དབྱེར་མེད་ཀྱིས་རྗེས་སུ་འཛིན་པའི་རྒྱུ་ཐུན་མོང་མ་ཡིན་པ་ལ། ངེས་འབྱུང་།
བྱང་ཆུབ་ཀྱི་སེམས། ལྟ་བ་རྣམ་པར་དག་པ་གསུམ་རྒྱུད་ལ་བསྐྱེད་ཅིང་། དེ་ལ་
མོས་པ་གཅིག་དགོས་གསུངས་སོ། ། གཞན་ཇི་ལྟར་དགོས་ཞུས་པས། ཁོ་བོ་
དང་རྗེ་ བཙུན་ འཇམ་ དབྱངས་ ཀྱི་ སྐུ་ གསུང་ ཐུགས་ ཀྱི་ རྟེན་ བཞེངས་ ཤིང༌།
དབྱེར་མེད་འབྲལ་མི་རུང་དུ་གསོལ་བ་དྲག་ཏུ་འདེབས་པ་དང་། བསྟོད་ཅིང་
སྨོན་ལམ་ཁ་ཙམ་ཚིག་ཙམ་མ་ཡིན་པར་འདེབས་པ་དང་། ལས་འབྲས་ལ་ཡིད་
ཆེས་པའི་དད་པ་བསྒོམ་པ་དང་། སྟོབས་བཞིའི་སྒོ་ནས་སྡིག་ལྟུང་ལ་བཤགས་
བསྡམས་《སྡོམ་)བྱེད་པ་སོགས་བྱས་ན་རྗེས་སུ་འཛིན་ཅིང་དེར་སྐྱེ་བར་ཐེ་ཚོམ་
མེད་གསུངས་སོ། །དེར་རྗེ་བླ་མའི་སྐུ་མདུན་དུ།
རྗེ་བཙུན་བླ་མ་བློ་བཟང་གྲགས་པའི་དཔལ། །
མོས་གུས་སྙིང་ནས་ཡིད་ཀྱིས་གསོལ་འདེབས་ན། །
ཁྱེད་རང་གང་དུ་བཞུགས་པའི་ཞིང་ཁམས་དེར། །
བདག་ཀྱང་མྱུར་དུ་འོང་བར་བྱིན་གྱིས་རློབས། །ཞེས་སྨོན་ལམ་དེ་
ལྟར་བཏབ་བོ། །



བཞི་པ། དགོངས་པ་ཆོས་དབྱིངས་སུ་ཐིམ་ཚུལ།
༈ དེ་ནས་བླ་མ་འདི་གཞན་དོན་ལ་འབྱོན་པར་ཐུགས་འདུན་བཏང་
ནས་ཡོད་པ་ལ། མྱུར་མཛད་ཡེ་ ཤེས་ ཀྱི་མགོན་པོ་བྱོན་ནས། བསྟན་པའི་
བདག་པོ་ཁྱོད་མེད་ན། རྗེ་བླ་མའི་བསྟན་པ་རྣམ་དག་འདི་སུས་འཛིན་ཞེས་མི་
བཟོད་པ་ཆེན་པོ་མཛད་དོ། །ཡང་གཤིན་རྗེ་ཆོས་ཀྱི་རྒྱལ་པོ་འཁོར་བཅས་བྱོན་
ནས། བདག་ཅག་རྣམས་ནི་རྗེ་བླ་མའི་བཀའ་སྲུང་དུ་གཤིན་རྗེ་གཤེད་ཀྱིས་
དངོས་སུ་བཀའ་བསྒོས། རྗེ་བླ་མས་བདག་ཅག་འཁོར་བཅས་ཁྱོད་བསུ་བ་ལ་
བཏང་བ་ཡིན་ནོ་ཞེས་གསུངས་སོ། ། གཞན་ཡང་ངོ་མཚར་ཅན་མང་དུ་བྱུང་
ཞིང་། ཡང་མགོན་པོ་ཞལ་བཞི་པ་བྱོན་ནས། མི་ཁྱེད་མེད་ན་ཀླུ་སྒྲུབ་ནས་
བརྒྱུད་པའི་རྗེ་བླ་མའི་ལྟ་བ་རྣམ་དག་འདི་སུས་འཛིན་ན། ཁ་གཏོང་མཁན་
མང་སྟེ་ཞེས་ཞལ་ནམ་མཁའ་ལ་གཟིགས་སོ། །ང་ཡང་ཀླུ་སྒྲུབ་ཀྱི་ཆོས་སྐྱོང་ཡིན།
ལྟ་བ་དབུ་མ་འཛིན་ང་་ལ་དགའ། ཆོས་གསང་བ་འདུས་པ་ལ་དགའ། རྗེ་དང་
ཀླུ་སྒྲུབ་ལ་ཁྱད་པར་མེད། དམ་ཚིག་དང་སྡོམ་པ་མི་བསྲུང་ཞིང་། ལས་འབྲས་
ལ་མི་འཛེམ་པའི་ལྟ་བ་ནི་ལྟ་བ་མ་གོ་བའོ་ཞེས་གསུངས་སོ། །
དེ་ཡང་ཚེས་ ཉི་ ཤུའི་ནུབ་མོ་ལྷའི་བུ་མང་པོས། གདུགས་ དང་རྒྱལ་
མཚན་ལ་སོགས་པ་ཁྱེར་ནས་བསུ་བར་མངོན་ནོ། །དེ་ཡང་མཐོང་སྣང་འགའ་
རེ་ལ། གླང་ པོ་ཆེ་ ལ་ཆིབས་ནས་ དགའ་ ལྡན་ དུ་ བཞུད་ པར་ མངོན་ཞིང་།
འགའ་རེ་ལ་བྱང་ཤམ་བྷ་ལར་བྱོན་པར་སྣང་། ཁ་ཅིག་གིས་སེང་གེ་ལ་ཆིབས་
ནས་རི་བོ་རྩེ་ལྔར་བཞུད་པར་མཐོང་བ་སོགས་ཉམས་སྣང་མང་པོ་བྱུང་ངོ་། །
38



དགེ་བ་འདི་ཡིས་ཚེ་རབས་ཐམས་ཅད་དུ། །
བཤེས་གཉེན་དམ་པ་ཁྱོད་ཀྱིས་རྗེས་བཟུང་ནས། །
ཟབ་དང་རྒྱ་ཆེའི་ཆོས་རྣམས་འདོམས་པ་དང༌། །
འགྲོ་ཀུན་མ་ལུས་ཁྱོད་ཀྱིས་རྗེས་བཟུང་ཤོག །ཅེས་མཁས་ཤིང་གྲུབ་
པ་བརྙེས་པ། བདག་གི་ཡོངས་འཛིན་ཆེན་པོ་ཐམས་ཅད་མཁྱེན་པ་དགེ་ལེགས་
དང་ལ་བཟང་པོའི་ཞལ་སྔ་ནས་ཀྱི་རྣམ་པར་ཐར་པ་ཅུང་ཟད་བསྡེབས་པ་འདི།
རྗེ་བཙུན་བློ་བཟང་གྲགས་པའི་ཞལ་སྔ་ནས་དང་། བླ་མ་འདིའི་ཞབས་རྡུལ་སྤྱི་
བོས་ནོད་པ་མང་དུ་ཐོས་པའི་དགེ་སློང་ཆོས་ལྡན་རབ་འབྱོར་གྱིས་སྣང་བ་ཐམས་
ཅད་སྒྱུ་མར་རྟོགས་ཤིང་། སྲིད་གསུམ་དྲི་ཟའི་གྲོང་ཁྱེར་ལྟར་གཟིགས་ནས།
ཚེ་འདི་བློས་བཏང་གི་སྒྲུབ་པ་སྙིང་པོར་མཛད་པ། རྗེ་བཙུན་རེད་མདའ་པའི་
སྒྲུབ་གནས་གངས་བུ་ལའི་མགུལ་རྒྱན་དུ་སྦྱར་བ་འདིས་ཀྱང་། རྒྱལ་བའི་བསྟན་
པ་སྤྱི་དང་། ཁྱད་པར་དུ་ཡང་རྗེ་ཡབ་སྲས་ཀྱི་བསྟན་པ་རིན་པོ་ཆེ་དར་ཞིང་རྒྱས་
ལ་ཡུན་རིང་དུ་གནས་པ་དང་། རྗེས་སུ་འཛིན་པའི་རྒྱུར་གྱུར་ཅིག དགེའོ། །
བསམ་དོན་ཆོས་ལྡན་ཡིད་བཞིན་དུ་འགྲུབ་པའི་རྒྱུར་གྱུར་ཅིག །
ཨོཾསྭསྟི།
རྒྱལ་བསྟན་པད་ཚལ་ཕན་བདེའི་དྲི་བསུང་ཅན། །
བཤད་སྒྲུབ་འདབ་རྒྱས་རྣམ་གྲོལ་སྦྲང་རྩིའི་བཅུད། །
འགྲོ་ཀུན་སྤྱོད་ཕྱིར་སྐུ་འབུམ་བྱམས་པ་གླིང་། །
ཆོས་སྡེ་ཆེ་ནས་ཆོས་སྦྱིན་ཆར་འདི་སྤེལ། །
སརྦ་མངྒ་ལཾ། །
{3}}



༄༅༅། །མཁས་གྲུབ་ཐམས་ཅད་མཁྱེན་པའི་གསང་བའི་
རྣམ་ཐར་རྗེ་བཙུན་ཆོས་ཀྱི་རྒྱལ་མཚན་གྱིས་
མཛད་པ་བཞུགས་སོ། །
དང་པོ། མཆོད་པར་བརྗོད་པ།
༈ ན་མོ་མཉྫ་གྷོ་ཥཱ་ཡ། རྗེ་བཙུན་བླ་མ་དམིགས་པ་མེད་པའི་ཐུགས་རྗེ་
ཆེན་པོ་དང་ལྡན་པ་རྣམས་ཀྱི་ཞབས་ལ་གུས་པ་ཆེན་པོས་ཕྱག་འཚལ་ལོ། །
མཁྱེན་བརྩེའི་གཏེར་ཆེན་ཐུབ་དབང་ཆོས་ཀྱི་རྗེ། །
རྒྱལ་བའི་རྒྱལ་ཚབ་ཀུན་མཁྱེན་ཙོང་ཁ་པ། །
དེ་སྲས་ཐུ་བོ་མཁས་གྲུབ་དགེ་ལེགས་དཔལ། །
རྣམ་གསུམ་སྙིང་གི་པདྨོར་འབྲལ་མེད་བཞུགས། །
དྲི་མེད་བློ་གྲོས་དཀྱིལ་འཁོར་ཡོངས་སུ་རྫོགས། །
དམིགས་མེད་ཐུགས་རྗེའི་རི་བོང་རྟགས་ཀྱིས་མཚན། །
ཕན་བདེའི་འོད་དཀར་ཕྱོགས་བཅུར་རབ་འཕྲོ་བ། །
མཁས་གྲུབ་སྨྲ་བའི་ཟླ་བ་དེ་ལ་འདུད། །
རྒྱལ་བའི་གོ་འཕང་མཆོག་དེ་རབ་བརྙེས་ཀྱང་། །
རྒྱལ་བ་གཉིས་པའི་སྲས་ཀྱི་ཚུལ་བཟུང་ནས། །
རྒྱལ་བའི་བསྟན་ལ་བྱ་བ་ཆེར་མཛད་པ། །
མཁས་གྲུབ་ཆོས་ཀྱི་རྒྱལ་པོས་བདག་སྐྱོངས་ཤིག །



གཉིས་པ། རྩོམ་པར་དམ་བཅའ་བ།
༈ མགོན་དེའི་རྣམ་ཐར་ཆེན་པོའི་ཆེན་པོ་རྣམས། །
བློ་ཆུང་བློ་ཡི་ཡུལ་དུ་མི་ཤོང་ནའང་། །
དད་ལྡན་སླར་ཡང་དད་པ་བསྐྱེད་ཕྱིར་དུ། །
བདག་ཉིད་ཆེ་དེ་བདག་གིས་བསྟོད་པར་བགྱི། །
གསུམ་པ། རྣམ་ཐར་དངོས་འཆད་པ།
༈ དེ་ལ་འདིར་བདག་ཅག་གི་དཔལ་ལྡན་བླ་མ་དམ་པ་མཁས་གྲུབ་
ཐམས་ཅད་མཁྱེན་པ་ཞེས་ས་གསུམ་ན་ཡོངས་སུ་གྲགས་པ་དེ་ཉིད། སྐུ་ཚེ་དུ་
མའི་སྔ་རོལ་ནས་རྗེ་བཙུན་འཇམ་དཔལ་དབྱངས་ཀྱིས་དགེ་བའི་བཤེས་གཉེན་
མཛད་དེ། ཟབ་པ་དང་རྒྱ་ཆེ་བའི་ཆོས་ཀྱི་ཚུལ་རྣམས་མ་ཚང་བ་མེད་པར་
འདོམས་ཤིང་ཉམས་སུ་བླངས་པ་ལས་ས་ལམ་གྱི་རྟོགས་པ་མཐར་ཕྱིན་ནས། རྡོ་
རྗེ་འཆང་གི་གོ་འཕང་མངོན་དུ་མཛད་པ་ཞིག་ཡིན་པར་ལུང་དང་རིགས་པ་དུ་
མ་ཞིག་གིས་འགྲུབ་ཅིང་། བཤད་བྱའི་རྣམ་ཐར་གྱི་ཤུགས་ལའང་གསལ་མོད་
ཀྱི། དེ་ལྟ་ན་ཡང་སྐྱེ་བོ་བློ་དམན་པ་དག་གི་བློ་ཡུལ་དུ་ཧ་ཅང་ཤོང་དཀའ་བས།
འདིར་གདུལ་བྱ་ཐུན་མོང་བ་ཙམ་གྱི་དབང་དུ་བྱས་ཏེ། བདག་ཉིད་ཆེན་པོ་
དེའི་རྣམ་པར་ཐར་པ་ཅུང་ཟད་ཙམ་ཞིག་བརྗོད་པར་བྱའོ། །དེ་ཡང་འདིའི་
གཞུང་ནི་རྣལ་འབྱོར་ གྱི་ དབང་ ཕྱུག་ ཆོས་ལྡན་རབ་འབྱོར་ གྱིས་མཛད་པའི་
གསང་བའི་རྣམ་ཐར་དུ་གྲགས་པ་དེ་ཡིན་ལ། ཆོས་རྗེ་ཆོས་ལྡན་རབ་འབྱོར་པ་
དེ་ཡང་སྐུ་ཚེ་དུ་མར་མདོ་སྔགས་ཀྱི་ལམ་ལ་སྦྱངས་ཤིང་། བདག་བས་གཞན་
1 (1】



གཅེས་པའི་བྱང་ཆུབ་ཀྱི་སེམས་དང་། བསྐྱེད་རྫོགས་ཀྱི་རྟོགས་པ་བདེ་སྟོང་གི་
ཡེ་ཤེས་ཁྱད་པར་ཅན་ཐུགས་རྒྱུད་ལ་འཁྲུངས་པས། རང་དང་གཞན་གྱི་ཚེ་
རབས་དུ་མ་རྗེས་སུ་དྲན་པའི་མངོན་པར་ཤེས་པ་ཐོགས་མེད་དུ་མངའ་བ་ལ་
སོགས་པ་ཡོན་ཏན་གྱི་ཚོགས་དུ་མ་དང་ལྡན་པ་ཞིག་སྟེ། ནག་ཚོ་ལོ་ཙྪ་བ་ཚུལ་
ཁྲིམས་རྒྱལ་བའི་སྐུའི་སྐྱེ་བར་ ཡང་ ཁོང་རང་ཉིད་ ཀྱིས་ ཞལ་ གྱིས་བཞེས་ པར་
གྲགས་སོ། ། །
དེས་མཛད་པའི་རྣམ་པར་ཐར་པ་དེ་ཡང་པལ་ཆེར་མཁས་གྲུབ་རྗེ་རང་
ཉིད་ཀྱིས་ཁོང་ལ་དངོས་སུ་གསུངས་ཤིང་། འགའ་ཞིག་ནི་ཁོང་གི་མངོན་པར་
ཤེས་པས་མཁྱེན་པ་རྣམས་ཡི་གེར་བཀོད་པ་ཡིན་ལ།
དེས་ན་དེ་ལྟ་བུའི་རྣམ་པར་ ཐར་པ་བཤད་བྱར་བྱས་ནས་མཁས་གྲུབ་
ཆོས་ཀྱི་རྒྱལ་པོའི་རྣམ་པར་ཐར་པ་བཤད་པ་ལ་གཉིས། སྐྱེས་པ་རབས་ཀྱི་རྣམ་
ཐར་སྐུ་ཚེ་སྔ་མའི་ལོ་རྒྱུས་དང་། སྐུ་ཚེ་འདིའི་རྣམ་ཐར་ གཙོ་ཆེ་བ་ཅུང་ཟད་
བཤད་པའོ། །
1{j2



དང་པོ། སྐུ་ཚེ་སྔ་མའི་རྣམ་པར་ཐར་པ། །
༈ དང་པོ་ནི། མཁས་གྲུབ་རྗེ་རང་ཉིད་ཀྱིས་སྐུ་སྐྱེ་བ་ཇི་ལྟར་དྲན་པའི་
ཚུལ་ལས་བརྩམས་ཏེ་ཕྱོགས་ཙམ་ཞིག་བརྗོད་ན། འདི་ལྟར་ཡིན་ཏེ། སྟོན་པ་
འཇིག་རྟེན་ན་བཞུགས་པའི་དུས་སུ། རྗེ་བླ་མ་འདི་ཉིད་འཕགས་པ་འོད་སྲུང་
གི་དགེ་ཚུལ་པདྨའི་ངང་ཚུལ་ཅན་དུ་འཁྲུངས། སྡེ་སྣོད་གསུམ་དང་ལྡན་ཞིང་
ཆོས་སྨྲ་བ་རིག་པ་དང་གྲོལ་བའི་སྤོབས་པ་ཅན་དུ་གྱུར་ཅིང་། དེའི་རྒྱུ་མཚན་
གྱིས་སྐུ་ཚེ་འདིར་ཡང་། རྗེ་ཙོང་ཁ་པ་མནལ་ལམ་དུ་བྱོན་ནས་འོད་སྲུང་ལེའུ་
གསུངས་པས་རྟོགས་པ་ཁྱད་པར་ཅན་ཐུགས་རྒྱུད་ལ་འཁྲུངས་པ་ཡིན་ནོ། །
ཞེས་གྲགས་ཏེ། དེའི་ཚུལ་ཅུང་ཟད་འོག་ཏུ་འཆད་དོ། །
གཞན་ཡང་རྗེ་བླ་མ་འདི་སྐུ་ཚེ་དཔག་ཏུ་མེད་པའི་སྔ་རོལ་ནས་རྗེ་བཙུན་
འཇམ་དང་ལ་དབྱངས་ཀྱིས་རྗེས་སུ་བཟུང་བ་ཡིན་ཏེ། རྗེ་བླ་མ་འདི་ཉིད་ཨབྱཱ་
ཀཱ་རར་སྐྱེ་བ་བཞེས་པའི་ཚེ་རྗེ་བཙུན་འཇམ་དཔལ་དབྱངས་ ཀྱིས་བྱིན་གྱིས་
བརླབས་པ་ལ་བརྟེན་ནས་གསུང་རབ་ཀུན་ལ་ཐོགས་པ་མེད་པའི་བློ་གྲོས་ཅན་དུ་
གྱུར་ཅིང་། སྒྲུབ་ཐབས་རྒྱ་མཚོའི་རྩོམ་པ་ཡང་རྗེ་བཙུན་གྱི་གསུང་གིས་བསྐུལ་
བ་ལ་བརྟེན་ནས་མཛད་པ་ཡིན་ནོ། །ཞེས་ཐོས་སོ། །འདི་ལ་ལོ་རྒྱུས་གཞན་
ཡང་སྣང་སྟེ། རི་ཁྲོད་དགའ་ལྡན་ན་མགོན་པོ་ཞལ་བཞི་པའི་གྲུབ་པ་བརྙེས་
པའི་ཐུགས་དམ་པ་ཞིག་ཡོད་པ་དེ་ལ་ལོག་རྟོག་ཅན་འགའ་ཞིག་གིས། མཁས་
གྲུབ་རྗེ་སུའི་སྐྱེ་བ་ཡིན་དྲིས་པས། ཁོང་གིས་ཆོས་སྐྱོང་ལ་ཞུས་པའི་ཚེ། ཆོས་
སྐྱོང་གི་ཞལ་ནས་མཁས་གྲུབ་རྗེ་ཨབྱཱ་ཀཱ་རའི་སྐྱེ་བ་ཡིན་ཞེས་གསུངས་སོ། །ཞེས་
T3.3



ཐོས་སོ། །འོན་ཀྱང་དེ་ལྟ་བུའི་ལོ་རྒྱུས་ལ་ཡིད་བརྟན་བཅས་ནས་ཨབྱཱའི་སྐུ་སྐྱེར་
གྲུབ་པ་མིན་གྱི། མཁས་གྲུབ་རྗེ་རང་ཉིད་ཀྱིས་ཞལ་གྱིས་བཞེས་པ་ཡིན་ནོ། །
གཞན་ཡང་མཁས་གྲུབ་ཆོས་ཀྱི་རྒྱལ་པོ་པཎྜི་ཏ་རིགས་པའི་ཁུ་བྱུག་ཆེ་བར་སྐུ་སྐྱེ་
བ་བཞེས་པའི་ཚེ། དཔལ་ལྡན་ཟླ་བ་གྲགས་པས་རྗེས་སུ་བཟུང་ཞིང་མཐར་
འཛིན་གྱི་འཆིང་བ་དྲུངས་ཕྱུང་བར་མཛད་ལ། ལན་ཅིག་ཟླ་བ་གྲགས་ པའི་
གསུང་ནས། མ་འོངས་པའི་དུས་སུ་རྗེ་བཙུན་འཇམ་དབྱངས་དགེ་སློང་གི་ཚུལ་
དུ་བསམས་བཞིན་དུ་མཐའ་འཁོབ་ཏུ་སྐུ་སྐྱེ་བ་བཞེས་པར་འདུག་པས། ཁྱོད་
ཀྱང་དེར་སྐྱེ་བ་ལོངས་ལ་དེའི་བཀའ་སྒྲུབ་པ་དང༌། བསྟན་པ་རྒྱས་པར་གྱིས་
ཤིག་ཅེས་གསུངས་སོ། །ཡང་དེའི་ཚེ་ན་ལན་ཅིག་འཕགས་པ་ཀླུ་སྒྲུབ་བྱོན་ནས་
ལྟ་བའི་གནད་ཤིན་ཏུ་ཕྲ་བ་བསྟན་པས། དངོས་འཛིན་གྱི་འཁྲུལ་བ་རྩ་བ་ནས་
དྲུངས་ཕྱུང་བར་མཛད་ཅིང་། ཀླུ་སྒྲུབ་ཀྱི་ཞལ་ནས། རྒྱ་གར་བའི་གྲུབ་ཐོབ་
རྣམས་ཀྱིས་འཇམ་དབྱངས་ལ་བསྟེན་པ་ཡིན། དེའི་རྒྱུ་མཚན་ཡང་གསུང་རབ་
ཀྱི་དཀའ་བའི་གནད་ཤིན་ཏུ་ཕྲ་བ་བྱུང་ན་རྗེ་བཙུན་འཇམ་དབྱངས་ལ་གསོལ་བ་
བཏབ་ནས་ ཟབ་མོའི་དོན་ ལ་ དཔྱོད་པ་ཡིན། ཁྱོད་ ཀྱང་ རྗེ་བཙུན་ འཇམ་
དབྱངས་བསྟེན་པར་བྱོས་ཤིག་ཅེས་གསུང་ངོ༌། །ཡང་ལྷག་པའི་ལྷ་རྣམས་ཀྱི་
མཆོག་ཏུ་གྱུར་པ་ནི་རྗེ་བཙུན་འཇམ་དབྱངས་ཡིན་ལ། བདག་ གིས་ ཀྱང་རྗེ་
བཙུན་འཇམ་དབྱངས་ལ་བརྟེན་ནས་རྟེན་འབྱུང་གི་དོན་ཕྱིན་ཅི་མ་ལོག་པར་
རྟོགས་པ་ཡིན་ཞེས་གསུངས་ཤིང་། ཡང་ཀླུ་ སྒྲུབ་ཀྱི་ཞལ་ནས་བདག་ཀྱང་མ་
འོངས་པའི་དུས་སུ་མཐའ་འཁོབ་ཏུ་འགྲོ་བའི་དོན་བྱེད་པར་སྨོན་ལ། དེའི་དུས་
སུ་ཁྱོད་ཀྱང་བདག་གི་འཁོར་གྱི་ཐོག་མར་གདུལ་བྱ་རྣམས་ཀྱི་མཆོག་ཏུ་འགྱུར་
རོ། །ཞེས་གསུངས་སོ། །ཡང་ལན་ཅིག་འཕགས་པ་ལྷ། ཞི་བ་ལྷ། སངས་
1:11



རྒྱས་བསྐྱངས་གསུམ་བྱོན་ནས་མཐའ་འཁོབ་ཏུ་རྗེ་བཙུན་འཇམ་དབྱངས་བྱོན་
ནས་བསྟན་པ་རྒྱས་པར་བྱེད་པ་ཡིན། ཁྱོད་ཀྱང་དེའི་ཆེད་དུ་བྱ་བའི་གདུལ་བྱ་
ཡིན་པས། རྗེ་བཙུན་གྱི་ཞབས་རྡུལ་སྤྱི་བོས་ལོངས་ལ། སྒྲུབ་པ་སྙིང་པོར་གྱིས་
ཤིག་ཅེས་གསུངས་སོ། །མདོར་ན་རྣམ་ཐར་དེ་དག་གི་ཐུགས་ལ། རྗེ་བཙུན་
ཙོང་ཁ་པ། རྗེ་བཙུན་འཇམ་དབྱངས། འཕགས་པ་ཀླུ་སྒྲུབ་རྣམས་ཐུགས་རྒྱུད་
གཅིག་པར་ཤིན་ཏུ་གསལ་བར་ཡོད་དོ། །
འདིར་སྨྲས་པ།
བསོད་ནམས་ཆུ་གཏེར་ཆེ་ལས་འོངས་པ་ཡི། ། །
བློ་གྲོས་དཀྱིལ་འཁོར་ཡོངས་རྫོགས་མཁས་པ་ཆེ། །
སྨྲ་བའི་ཉི་མ་དགེ་ལེགས་མཚན་ཅན་དེ། །
འཛམ་གླིང་འདི་ན་ཐུབ་བསྟན་པདྨའི་གཉེན། །
གང་དེས་འཕགས་པའི་ཡུལ་དང་བོད་ཡུལ་འདིར། །
མཁས་གྲུབ་པཎ་ཆེན་དུ་མའི་ཚུལ་བཟུང་ནས། །
ཆོས་མིན་སྨྲ་བ་མཐའ་དག་སུན་ཕྱུང་སྟེ། །
རྒྱལ་བའི་བསྟན་ལ་བྱ་བ་དཔག་མེད་མཛད། །
སྔོན་ཚེ་སྡེ་སྣོད་གསུམ་ལྡན་ཐུབ་པའི་སྲས། །
པདྨའི་ངང་ཚུལ་ཞེས་བྱར་ཁྱོད་ཉིད་འཁྲུངས། ། །
འཕགས་པའི་སར་གནས་གནས་བརྟན་འོད་སྲུང་གི །
བཀའ་བཞིན་སྒྲུབ་པ་སྙིང་པོར་མཛད་པ་ལགས། །
གཞན་ཡང་མཁས་པའི་ང་ ཎ་ཆེན་ཨབྷ་ཡཱ། །
ཡ་མཚན་ཐར་ལམ་སྟོན་པའི་མཁས་པ་དེ། །
1! );)



དེ་ཉིད་དོན་གཟིགས་མཁས་གྲུབ་དགེ་ལེགས་དཔལ། །
དཔལ་ལྡན་མཁས་པའི་གཙུག་རྒྱན་འདི་ཉིད་ཡིན། །
རིགས་པའི་ཁུ་བྱུག་ཆེ་བར་འཁྲུངས་པའི་ཚེ། །
ཟླ་བ་གྲགས་པའི་ཞལ་ནས་འདི་སྐད་གསུངས། །
དུས་མཐར་མཐའ་འཁོབ་འཇམ་དཔལ་དབྱངས་ཀྱིས་འདུལ།།
དེ་ཚེ་ཁྱོད་ཀྱང་ཞིང་དེར་སོང་ཞེས་བསྐུལ། །།
ལན་ཅིག་མགོན་པོ་ཀླུ་སྒྲུབ་དེར་བྱོན་ནས། །
ང་ཡིས་སྙིགས་མའི་དུས་སུ་མཐའ་འཁོབ་ཏུ། །
བསམས་བཞིན་སྐྱེ་བ་བཟུང་ནས་འགྲོ་དོན་བྱེད། །
ཁྱོད་ཀྱང་བདག་གི་འཁོར་གྱི་ཐོག་མར་འགྱུར། །
ཞེས་གསུངས་ཟབ་མོའི་གདམས་པ་མང་དུ་བསྟན། །
གཞན་ཡང་འཕགས་པ་ལྷ་དང་སངས་རྒྱས་བསྐྱངས། །
ཞི་བ་ལྷ་སོགས་བྱོན་ནས་མགྲིན་གཅིག་ཏུ། །
ཁྱོད་ཉིད་བོད་དུ་སོང་ཞེས་བསྐུལ་བར་མཛད། །ཅེས་བྱ་བ་ནི། རྗེ་
བླ་མ་འདི་ཉིད་འཕགས་ཡུལ་དུ་གྲགས་ཆེ་བའི་པཎྜི་ཏ་དང་སྡེ་སྣོད་འཛིན་པར་ཇི་
ལྟར་སྐྱེ་བ་བཞེས་པའི་ཚུལ་དང༌། ལྷག་པར་རིགས་པའི་ཁུ་བྱུག་ཏུ་འཁྲུངས་པའི་
ཚེ་ཀླུ་སྒྲུབ་ཡབ་སྲས་ཀྱིས་མཐའ་འཁོབ་ཏུ་འགྲོ་བའི་དོན་ལ་བསྐུལ་བའི་ཚུལ་ལོ། །
ཡང་སྐུ་སྐྱེ་སྔ་མ་གཅིག་ལ་རྗེ་བཙུན་འཇམ་དབྱངས་བྱོན་ནས་མཐའ་
འཁོབ་ཀྱི་སེམས་ཅན་རྨོངས་པ་བླང་དོར་གྱི་གནས་མི་ ཤེས་པ་ཚོ་སྙིང་རེ་རྗེ།
འཁོར་བར་འཁྱམས་པ་མ་རིག་པས་ལན་པས་ལམ་ལོག་པར་སོང་བ་ཡིན། ཁོ་
བོས་དེ་དག་ཐར་པ་དང་ཐམས་ཅད་མཁྱེན་པའི་གོ་འཕང་ལ་འགོད་པའི་སླད་དུ་
10{;



བློ་དམན་པའི་བསམ་པ་དང་བསྟུན་ནས་དགེ་སློང་གི་ཚུལ་དུ་འོང་གི ཁྱོད་ཀྱང་
ངའི་གདུལ་བྱ་ཡིན་པས་དེར་ཤོག་ཅིག་ཅེས་གསུངས་སོ། །འདིས་ནི་རྗེ་བཙུན་
ཙོང་ཁ་པ་རྗེ་བཙུན་འཇམ་དབྱངས་ཀྱི་རྣམ་འཕྲུལ་དུ་ཚེས་གསལ་བར་བསྒྲུབས་
པས་བླ་ན་མེད་པའི་དད་པ་བརྟན་པོ་བསྐྱེད་པར་བྱའོ། །
ཡང་སྐུ་སྐྱེ་སྔ་མ་གཅིག་ལ། རྒྱལ་བ་མ་ཕམ་པ་བྱོན་ནས། ལྷོ་འཛམ་བུའི་
གླིང་འདིར་སྟོན་པ་དངོས་དང་ཁྱད་པར་མ་མཆིས་པའི་ཤཱཀྱ་མུ་ནིའི་བསྟན་པ་
ཉིན་མོ་ལྟར་གསལ་བའི་ཕྱིར་དུ་རྗེ་བཙུན་འཇམ་དཔལ་དབྱངས་ཀྱི་སྤྲུལ་པ་རྒྱལ་
བ་སྲས་བཅས་ཀྱི་མིག་གི་བདུད་རྩི་སྙིང་གི་ཐིག་ལེ་ལྟ་བུ་གཅིག་འབྱོན་པར་ཡོད།
ཁྱོད་ཀྱིས་ཀྱང་དེའི་བསྟན་པ་རྒྱས་པར་གྱིས་ཞེས་གསུངས།
ཡང་སྐུ་སྐྱེ་སྔ་མ་གཅིག་ལ། བྲམ་ཟེ་ཆེན་པོ་ས་ར་ཧ་བྱོན་ནས། མཐའ་
འཁོབ་མུན་པའི་གླིང་དུ་བཅོམ་ལྡན་འདས་རྡོ་རྗེ་འཇིགས་བྱེད་དངོས་སུ་བྱོན་
ནས་འགྲོ་བའི་དོན་བྱེད་པ་ཡོད་པས་དེའི་ཞབས་རྡུལ་སྤྱི་བོས་བསྟེན་ལ་དེའི་སྒོ་
ནས་འགྲོ་བའི་དོན་གྱིས་ཤིག་ཅེས་གསུངས།
ཡང་ངེད་རྒྱ་གར་པའི་གྲུབ་ཐོབ་ཐམས་ཅད་རྡོ་རྗེ་འཇིགས་བྱེད་ལ་གསང་
བའི་ཡི་དམ་བཅའ་བ་ཡིན་ཞེས་གསུངས། དེར་བླ་མ་འདིས་ཁྱེད་འཁོར་ལོ་བདེ་
མཆོག་གི་གྲུབ་ཐོབ་ཀྱི་གཙོ་བོ་ཡིན་པ་ལ། གཤིན་རྗེ་གཤེད་ལ་ཡི་དམ་བཅའ་བ་
འགལ་བ་མེད་དམ། འོན་ཀྱང་ཇི་ལྟར་ལགས་ཞུས་པས། ཧ་ཧ་ཞེས་བཞད་
ཅིག་མཛད་ནས། ལཱ་ལི་ཏ་བཛྲ་དང་ངེད་གཉིས་གྲོགས་མཆེད་ཀྱང་ཡིན། ཆོས་
འབྲེལ་ཕར་ཚུར་གཉིས་ཀ་ཡོད། སྤྱིར་ངེད་རྒྱ་གར་པའི་པཎྜི་ཏ་ཐམས་ཅད་
འཇམ་དབྱངས་དང་གཤིན་རྗེ་གཤེད་ལ་བརྟེན་ལ། གྲུབ་ཆེན་རྣམས་གཤིན་རྗེ་
གཤེད་བརྟེན་པ་ལ་དགོས་པ་ཁྱད་པར་ཅན་ཡོད་པ་ཡིན། ཡི་དམ་འདི་ལྟ་བུ་
་



དང་མི་ལྡན་ན། སྙིགས་མ་ལྔའི་འགྲོ་བ་དང་བདུད་བཞི་ ཐུལ་ལམ། ཞེས་
གསུངས། རྣམ་པར་ཐར་པ་དེ་དག་ནི། རྗེ་ཙོང་ཁ་པ་དང་མཁས་གྲུབ་ཆོས་ཀྱི་
རྒྱལ་པོ་གཉིས་ཀའི་རྣམ་པར་ཐར་པ་བླ་ན་མེད་པ་ཡིན་པས། སྐལ་བ་དང་ལྡན་
པ་རྣམས་ཀྱིས་སྙིང་གི་དཀྱིལ་དུ་བཅངས་ཏེ། ཐེག་པ་མཆོག་གི་བཤེས་གཉེན་ལ་
དད་པ་ལྷག་པར་སྒོམ་པ་ལ་འབད་པར་བྱའོ། །
འདིར་སྨྲས་པ། །
རྒྱལ་བ་ཀུན་གྱི་ཡབ་གཅིག་འཇམ་དཔལ་དབྱངས། །
ཚེ་རབས་ཀུན་ཏུ་ལྷག་པའི་ལྷར་བསྟེན་པས། །
ཤེས་བྱ་ཀུན་ལ་ཐོགས་མེད་བློ་གྲོས་ཅན། ། །
མཁས་པ་ཀུན་གྱི་གཙུག་རྒྱན་དགེ་ལེགས་དཔལ། །
སྐུ་ཚེ་སྔ་མ་འཕགས་པའི་ཡུལ་དག་ཏུ། ། །
གྲངས་མེད་སྤྲུལ་པས་འགྲོ་དོན་མཛད་པའི་ཚེ། །
ལན་ཅིག་རྗེ་བཙུན་འཇམ་དབྱངས་དེར་བྱོན་ནས། །
མཐའ་འཁོབ་སེམས་ཅན་རྣམས་ནི་སྙིང་རེ་རྗེ། །
བློས་བདག་བདེན་པར་བཟུང་བས་འཁོར་བར་འཁྱམས། །
ལམ་སྟོན་བཤེས་གཉེན་དམ་པའི་མགོན་དང་བྲལ། །
ཕལ་ཆེར་ངན་འགྲོའི་རྒྱུ་རྣམས་འབད་ནས་སྒྲུབ། །
དེ་དག་རྗེས་སུ་བཟུང་ཕྱིར་ཁོ་བོ་ཡང་། །
མ་འོངས་ལྔ་བརྒྱའི་དུས་སུ་མཐའ་འཁོབ་དེར། །
དགེ་སློང་བྱང་ཆུབ་སེམས་དཔའི་ཚུལ་དུ་འོངས། །
ཐུབ་བསྟན་ཉིན་མོ་ལྟ་བུར་གསལ་བར་བྱེད། །
1 (GS



དེ་ཚེ་ཁྱོད་ཀྱང་ཞིང་དེར་ཤོག་ཅེས་གསུངས། །
མི་ཕམ་ཆོས་རྗེའི་གསུང་གིས་འདི་སྐད་བསྐུལ། །
མ་འོངས་དུས་ན་འཇམ་དབྱངས་སྤྲུལ་པ་ཞིག །
མུ་མེད་འགྲོ་ལ་བརྩེ་བས་རབ་བསྐྱོད་ནས། །
མེ་རོ་ལྟ་བུའི་བསྟན་པ་གསོ་ཕྱིར་དུ། །
ཤཱཀྱའི་དགེ་སློང་ཚུལ་དུ་འབྱོན་པར་ཡོད། །
དེ་ནི་རྒྱལ་བ་སྲས་བཅས་ཐམས་ཅད་ཀྱི། །
མིག་གི་བདུད་རྩི་སྙིང་གི་ཐིག་ལེ་ཡིན། །
དེ་ཡི་བསྟན་ལ་བྱ་བ་གྱིས་ཞེས་བསྐུལ། །
ས་ར་ཧ་ཡི་གསུང་གིས་འདི་སྐད་དུ། །
ས་གསུམ་བགེགས་དཔུང་མ་ལུས་འཇོམས་མཛད་པའི། །
ས་བཅུའི་དབང་ཕྱུག་འཇམ་དཔལ་ཁྲོས་པའི་སྐུ། །
བས་མཐའི་ཡུལ་དུ་བསམས་བཞིན་འབྱོན་པར་འགྱུར། །
དེ་ནི་ཁོ་བོའི་གསང་བའི་ཡི་དམ་ཡིན། །
གདུལ་དཀའི་འགྲོ་བ་དག་ཀྱང་དེ་ཡིས་འདུལ། །
ཁྱོད་ཀྱང་མཐའ་འཁོབ་ཡུལ་དེར་སྐྱེ་བ་ལོངས། །
སྤྲུལ་པའི་སྐུ་དེ་མཉེས་པར་གྱིས་ཤིག་གསུངས། །
དེ་ལྟར་ལྷག་པའི་ལྷ་དང་གྲུབ་ཆེན་དང་། །
གནས་ལྔ་མཁྱེན་པའི་པཎ་ཆེན་དུ་མ་ཡིས། །
མཐའ་འཁོབ་འདུལ་ཕྱིར་ཡང་ཡང་བསྐུལ་བ་ལས། །
མགོན་པོ་ཁྱོད་ཀྱིས་ ཞིང་ འདི་ཡོངས་ སུ་ བཟུང་། ། ཞེས་ བྱ་བ་ནི་



མཁས་གྲུབ་ཆོས་ཀྱི་རྒྱལ་པོའི་རྣམ་པར་ཐར་པ་ལས་སྐྱེས་པ་རབས་ཀྱི་སྐུ་ཚེ་སྔ་
མའི་ལོ་རྒྱུས་བརྗོད་པ་སྟེ་དང་པོའོ། ། །
གཉིས་པ། སྐུ་ཚེ་འདིའི་རྣམ་པར་ཐར་པ།
༈ གཉིས་པ་སྐུ་ཚེ་འདིའི་རྣམ་ཐར་གཙོ་ཆེ་བ་ཅུང་ཟད་བཤད་པ་ལ་ལྔ།
རྗེ་ཙོང་ཁ་པ་དང་ཐོག་མར་མཇལ་བའི་ཚེ་ངོ་མཚར་བའི་ལྟས་ཇི་ལྟར་བྱུང་ཚུལ།
རྒྱལ་བའི་བསྟན་པ་ལ་བཤད་སྒྲུབ་ཀྱི་སྒོ་ནས་བྱ་བ་མཛད་ཚུལ། དེ་ལྟར་མཛད་
པས་དམ་ཅན་རྒྱ་མཚོས་བསྔགས་ཤིང་འཕྲིན་ལས་སྒྲུབ་པར་ཁས་བླངས་པའི་
ཚུལ། རྗེ་ཙོང་ཁ་པ་དགའ་ལྡན་དུ་གཤེགས་ནས་ཀྱང་སྐུའི་སྣང་བ་བསྟན་ཏེ་
ཆོས་གསུངས་པའི་ཚུལ། དག་པའི་ཞིང་དུ་འབྱོན་པར་ཕྱོགས་པ་ན་ཡ་མཚན་
པའི་ལྟས་ཇི་ལྟར་བྱུང་ཚུལ་ལོ། །
（ དང་པོ། )
རྗེ་བཙུན་ཙོང་ཁ་པ་དང་ཐོག་མར་མཇལ་བའི་སྐོར།
༈ དང་པོ་ནི། རྗེ་བླ་མ་འདི་ཉིད་རྗེ་བཙུན་ཙོང་ཁ་པ་དང་ཐོག་མར་
མཇལ་བའི་ཚེ་ཉིད་ནས་བྱང་ཆུབ་སེམས་དཔའ་རྟག་ཏུ་ངུས་འཕགས་པ་ཆོས་
འང་གས་མཐོང་བ་ལྟར། སྐུའི་རྒྱལ་མཚན་གཟིགས་པ་ཙམ་གྱིས་ལུས་ཀྱི་བ་སྤུ་
རང་དབང་མེད་པར་གཡོས་ཏེ། དད་པས་མཆི་མ་འཁྲུག་བཞིན་པ་དང་བཅས་
པས་བསྟོད་པའི་ཚིག་བབ་ཆོལ་དུ་སྨྲ་བར་གྱུར་ཅིང་། བོདྲུག་འཁོར་བའི་རྒྱ་
མཚོ་ལས་སྒྲོལ་བར་བྱེད་པའི་དེད་དཔོན། ཐེག་པ་དམན་པའི་གཡང་ས་ལས་
སྐྱོབ་པར་བྱེད་པའི་དགེ་བའི་བཤེས་གཉེན་ནི་འདི་ཡིན་ནོ། །སྙམ་དུ་དགོངས་
ཏེ། སྔོན་གྱི་འབྲེལ་བས་མཇལ་མ་ཐག་ནས་བླ་ན་མེད་པའི་དད་པ་བརྟན་པོ་



བརྙེས་པར་གྱུར་ཏོ་ཞེས་གྲགས་སོ། །དེའི་ནུབ་མོ་རྗེ་བླ་མ་འདིའི་མནལ་ལམ་དུ།
མུན་པ་ནག་པོ་ཕྱོགས་གར་འགྲོ་གཏོལ་མེད་ཅིང་མགོ་འཁོར་འཁྱམས་ནས་རྒྱུན་
རིང་སོང་འདུག་པ་ལ། ཤར་ཕྱོགས་ནས་རལ་གྲིའི་དཀྱིལ་འཁོར་བརྒྱ་ཕྲག་དུ་
མས་བསྐོར་བའི་ཡུལ་བ་རྣམས་ནང་དུ་བསྟན་པ། རལ་གྲི་དེའི་རྩེ་ལ་ཉི་མ་བརྒྱ་
ཕྲག་མང་པོ་ཤར་ནས་འདུག་པའི་རལ་གྲིའི་དཀྱིལ་འཁོར་དེ་ལྟ་བུས་བསྐོར་བའི་
དབུས་སུ། འཇའ་ཚོན་སྣ་ལྔའི་དྲ་བས་སྤྲས་པའི་དཀྱིལ་ན་རྗེ་བཙུན་འཇམ་
འབྱངས་སྐུ་མདོག་དམར་སེར་རལ་གྲི་དང་གླེགས་བམ་འཛིན་པ། རིན་པོ་ཆེའི་
རྒྱན་བསམ་གྱིས་མི་ཁྱབ་པས་སྤྲས་པ། གཞོན་ནུའི་ཚུལ་ཅན་རལ་ པའི་ ཐོར་
ཚུགས་ལ་མུ་ཏིག་གི་སེ་མོ་དེ་ཁྲིས་སྤྲས་པ། ཤིན་ཏུ་དྭངས་ཤིང་ཡིད་དུ་འོང་བ།
རབ་ཏུ་མཛེས་ཤིང་བལྟ་བས་ཆོག་མི་ཤེས་པ་གཅིག་དགྱེས་བཞིན་དུ་བྱོན་ཏེ་
བདག་ལ་ཐིམ་བྱུང་། ཉི་མའི་དཀྱིལ་འཁོར་དེ་ཤར་མ་ཐག་ཏུ་མུན་པ་ཐམས་
ཅད་བསངས། འོད་ཟེར་གྱི་དྲ་བས་འཇིག་རྟེན་གྱི་ཁམས་ཐམས་ཅད་མ་ལུས་
པར་གང་སོང་བ་གཅིག་རྨིས། སང་ཉིན་རྗེ་བླ་མ་དང་མཇལ་ དུས་མདངས་
《མདང༌འདི་ལྟ་བུ་གཅིག་རྨིས་པ་ཇི་ལྟར་ལགས་ཞུས་པས། རྗེའི་ཞལ་ནས།
ཁྱེད་ཀྱིས་བླ་མ་དང་ཡི་དམ་དབྱེར་མེད་དུ་མཐོང་བ་ལེགས། ཁྱེད་སྔགས་ཀྱི་
ཆེད་དུ་བྱ་བའི་གདུལ་བྱ་རིན་པོ་ཆེ་ལྟ་བུའི་གང་ཟག་གཅིག་ཡིན་པར་འདུག ང་
རྗེ་བཙུན་འཇམ་དབྱངས་ སུ་མཐོང་བ། མཐོང་བ་ལྟར་དོན་ལ་གནས་མོད།
གཞན་བློ་དམན་པའི་གང་ཟག་གིས་ཐ་མལ་དུ་མཐོང་བ་ཡིན། ཁྱེད་རང་གདུལ་
བྱ་མང་པོ་ལ་ཕན་པ་ཆེན་པོ་འོང་བ་ཡིན་ནོ་གསུངས། །
ཡང་རྗེའི་གསུང་ནས། ཁྱེད་ཡི་དམ་གང་ལ་བྱེད་ཀྱི་ཡོད་གསུངས་པ་ལ།
བདག་འཇམ་དབྱངས་སྨྲ་སེང་དང་གཤེད་དམར་ལ་ཡི་དམ་བྱེད་ཀྱི་ཡོད་ཞུས་
11 །



པས། སྤྱིར་དམར་ནག་འཇིགས་ གསུམ་གང་ལ་ཡི་ དམ་བྱས་ཀྱང་རྗེ་བཙུན་
འཇམ་དབྱངས་རིམ་གྱིས་ཁྲོ་ཚུལ་ཆེར་སོང་བས་རྗེ་བཙུན་གྱིས་རྗེས་སུ་འཛིན་
མོད། འོན་ཀྱང་ངེད་རང་གི་བརྒྱུད་པ་འདི་ལ་རྗེ་བཙུན་འཇམ་དབྱངས་ཀྱིས་
རྗེས་སུ་བཟུང་ཞིང་བྱིན་གྱིས་བརླབས་པ་ཡིན་པས་དེ་ཤེས་དགོས་པ་ཡིན། ཡི་
དམ་དཔལ་རྡོ་རྗེ་འཇིགས་བྱེད་ལ་བྱེད་དགོས་ཏེ། འདི་ལ་རྒྱུ་དུས་འབྲས་དུས་
གཉིས་ཀའི་སྐབས་སུ་རྗེ་བཙུན་གྱི་ཞལ་དངོས་སུ་ཡོད་པ་ཡིན་པས་དགོས་པ་ཁྱད་
པར་ཅན་ཞིག་ཡོད་པ་ཡིན། གཞན་རྣམས་ཀྱིས་འདིའི་གནད་གཏན་ནས་མ་གོ་
བར་འདུག་གསུངས་ནས་ཞུ་མ་དགོས་པར་དེ་མ་ཐག་བཅོམ་ལྡན་འདས་རྡོ་རྗེ་
འཇིགས་བྱེད་ཀྱི་བཀའ་གནང་ཞིང་། དེ་ནས་བཟུང་སྟེ་ཡི་དམ་གྱི་བདག་འཇུག་
ཆག་མེད་དུ་མཛད། དེས་ན་རྒྱལ་ཚབ་རྗེ་དང་། འདུལ་བ་འཛིན་པ་ཆེན་པོ་
དང་། རྗེ་བླ་མ་འདི་གསུམ་ནི་རྗེ་བཙུན་ཙོང་ཁ་པའི་གདུལ་བྱའི་གཙོ་བོ་ཡིན་ཏེ།
དཔལ་ལྡན་ལས་ཀྱི་རྡོ་རྗེས། རྗེ་ཙོང་ཁ་པའི་སྐུ་ཚེའི་ཚད་དང་། འཁོར་ ལ་
སོགས་པ་ལུང་བསྟན་མཛད་པ་ལས། ཁྱེད་ལ་འཁོར་ཁྱད་པར་དུ་འཕགས་པ་
གསུམ་འབྱོན། ཚོགས་ ལམ་ དུ་ ཞུགས་ ང་འི་ འཁོར་ མང༌ དུ་ འབྱུང་། ཞེས་
གསུངས་ལ། གསུམ་པོ་དེ་ནི་རྒྱལ་ཚབ་རྗེ། འདུལ་བ་འཛིན་པ། མཁས་གྲུབ་
རྗེ་གསུམ་པོ་ཡིན་ལ། དེས་ན་དེ་གསུམ་པོ་འཕགས་པའི་གང་ཟག་ཡིན་པར་
གདོན་མི་ཟ་སྟེ། རྗེ་ཙོང་ཁ་པའི་མནལ་ལམ་དུ་ནུབ་གཅིག ཟླ་བ་བཟང་པོ་
ཁྱོད་ཀྱིས་རིགས་ལྡན་གྱི་རྒྱལ་པོ་པདྨ་དཀར་པོ་དང་། འཇམ་དཔལ་གྲགས་པ་
རྗེས་སུ་ཟུང་ཞིག ཁྱད་པར་དུ་འཇམ་དཔལ་གྲགས་པ་རྗེས་སུ་ཟུང་ཞིག ཅེས་
ཟེར་བ་བྱུང་ལ། དེའི་དོན་པདྨ་དཀར་པོ་ནི་རྒྱལ་ཚབ་རྗེ་ཡིན་ལ། འཇམ་
དཔལ་གྲགས་པ་ནི་མཁས་གྲུབ་རྗེ་ཡིན་ནོ་ཞེས་ཆོས་རྗེ་ཆོས་ལྡན་རབ་འབྱོར་པས་
1 2



མཛད་པའི་རྣམ་ཐར་དུ་བྱུང་ལ། དེས་ན་རྒྱལ་ཚབ་ཆོས་ཀྱི་རྗེ་ཡང་རྗེ་བཙུན་
སྤྱན་རས་གཟིགས་ཀྱི་རྣམ་འཕྲུལ་དུ་ཡིད་ཆེས་པར་གྱིས་ཤིག མཁས་གྲུབ་ཆོས་
ཀྱི་རྗེ་ནི་སྐུ་མྱ་ངན་ལས་འདས་ཚུལ་བསྟན་པའི་ཚེ་ཡང་། གདུལ་བྱ་ལས་དག་པ་
འགའ་ཞིག་གི་མཐོང་སྣང་ལ་བྱང་ཤམ་བྷ་ལར་བྱོན་པའི་སྣང་བ་ཡང་བྱུང་འདུག་
སྟེ། གོང་གི་རྣམ་ཐར་དང་འབྲེལ་ཤིན་ཏུ་ཆེ་བར་སྣང་ངོ་། །རྒྱལ་ཚབ་དམ་པ་
དེ་ཉིད་སར་གནས་ཀྱི་སེམས་དཔའ་ཆེན་པོ་ཞིག་ཡིན་པའི་ལོ་རྒྱུས་རྣམ་པར་དག་
པ་མང་པོ་ཡོད་མོད་ཀྱི་འདིར་ཧ་ཅང་མང་བར་འགྱུར་བས་མ་བྲིས་སོ། འདུལ་
བ་འཛིན་པ་ཆེན་པོའི་རྣམ་ཐར་ནི་ཟུར་ནུ་ཡོད་པས་དེར་བལྟ་བར་བྱའོ། །
འདིར་སྨྲས་པ།
གླེགས་བམ་རལ་གྲིས་མཚན་པའི་གཟུགས་ཀྱི་སྐུ། །
རལ་པའི་ཟུར་ཕུད་ལྔ་ལྡན་འཇམ་དཔལ་དབྱངས། །
ངུར་སྨྲིག་རྒྱལ་མཚན་བཟུང་ནས་གངས་ཅན་འདིར། །
ཐ་མལ་ཚུལ་གྱིས་འགྲོ་བའི་དོན་ལ་བྱོན། །
དེ་ཚེ་ཉོན་མོངས་རྡུལ་གྱིས་མ་གོས་པའི༔ །
སྐལ་ལྡན་སློབ་མའི་ཡིད་ཀྱི་མེ་ལོང་ལ། །
མ་གྷོ་ཥའི་རང་གཟུགས་གསལ་བར་ཤར། །
ཅུང་ཟད་ཙམ་ཡང་སྦ་བར་མ་ནུས་སོ། །
ཀྱེ་མ་རྨད་བྱུང་དད་པའི་མཐུ་ལ་ལྟོས། །
ཤིན་ཏུ་སྦས་པའི་སྤྲུལ་པའི་སྐུ་དེས་ཀྱང་། །
རང་གི་གནས་ཚུལ་ཞལ་གྱིས་བཞེས་པ་ལས། །
གཞན་དུ་གསང་བའི་གོ་སྐབས་མ་རྙེད་དོ། །
1



འོན་ཀྱང་དག་པའི་ཡིད་ཀྱི་མེ་ལོང་ལ། །
རྒྱལ་བའི་གཟུགས་བརྙན་འཆར་བ་ཆོས་ཉིད་དེ། །
རྙོག་བྲལ་ཤིན་ཏུ་དྭངས་བའི་མཚོ་ནང་དུ། ། །
སྟོན་ཟླའི་རང་གཟུགས་ཤར་ལ་ངོ་མཚར་ཅི། །
དེ་ལྟར་མཁས་པའི་མཁས་པ་དགེ་ལེགས་དཔལ། །
དམ་པའི་མགོན་གྱིས་ཐོག་མར་བཟུང་བའི་ཚུལ། །
མ་ལུས་བདག་གིས་བརྗོད་པར་ག་ལ་ནུས། །
ཅུང་ཟད་དམ་པའི་གསུང་ལ་བརྟེན་ཏེ་བཀོད། ། ཅེས་བྱ་བ་ནི།
མཁས་གྲུབ་ཆོས་ཀྱི་རྒྱལ་པོའི་རྣམ་པར་ཐར་པ་ལས། རྗེ་ཙོང་ཁ་པ་དང་ཐོག་
མར་མཇལ་བའི་ཚེ། ངོ་མཚར་བའི་ལྟས་བྱུང་ཚུལ་ཕྱོགས་ཙམ་བརྗོད་པའོ། །
(གཉིས་པ）
རྒྱལ་བའི་བསྟན་པ་་ལ་བྱ་བ་མཛད་ཚུལ།
༈ གཉིས་པ་རྒྱལ་བའི་བསྟན་པ་ལ་བྱ་བ་མཛད་ཚུལ་ནི། རྗེ་བླ་མ་
འདིས་རྒྱལ་བའི་བསྟན་པ་ལ་བཤད་སྒྲུབ་ཀྱི་སྒོ་ནས་བྱ་བ་མཛད་ཚུལ་མཐའ་དག་
པ་འདིར་མི་བརྗོད་ཀྱི། ཅུང་ཟད་བརྡ་གོ་བ་ཙམ་ཞིག་བརྗོད་པར་བྱ་སྟེ། དེ་
ཡང་མཁས་གྲུབ་ཆོས་ཀྱི་རྒྱལ་པོ་འདི་ནི་སྐྱེ་བ་དུ་མར་ རིག་ པའི་ གནས་ལྔ་ ལ་
སྦྱངས་ཤིང་། རྗེ་བཙུན་འཇམ་དཔལ་དབྱངས་ཀྱིས་རྗེས་སུ་བཟུང་བའི་མཐུས་
སྐུ་ཚེ་འདིར་ཡང་གཞོན་ནུ་ན་ཚོད་ཡོངས་སུ་མ་སྨིན་པའི་སྐབས་ཉིད་ནས་ཀྱང་།
སྡེ་སྣོད་གསུམ་དང་རྒྱུ་རྒྱུད་སྡེ་བཞིའི་དོན་ལ་རྣམ་དཔྱོད་ཀྱི་འཇུག་པ་ཐོགས་
པ་མེད་པར་གྱུར་ཏེ། གངས་རིའི་ཁྲོད་ཀྱི་མཁས་པ་ཀུན་གྱི་མགོ་བོ་ལ་བཀའི་
ཕྲེང་བ་ངལ་བསོ་བགྱིད་པའི་ཤིང་རྟ་ཆེན་པོར་གྱུར་ཏོ། །ཞེས་གྲགས་སོ། །དེ་
1 1:3



རིས་མངོན་ཞེ་ན། མཁས་པ་ཆེན་པོ་འདི་དགུང་ལོ་བཅུ་དྲུག་ལོན་པའི་ཚེ།
ཕྱོགས་ཐམས་ཅད་ལས་རྣམ་པར་རྒྱལ་བའི་པཎྜི་ཏ་ཆེན་པོ་འཇིགས་མེད་གྲགས་
པས། ཁོ་བོས་རིགས་གཏེར་འགོག་པ་ཡིན་པས། ལན་གདབ་པར་ནུས་པའི་ས་
སྐྱ་བ་སུ་ཡོད་ཅེས་དྲིལ་བསྒྲགས་ཀྱང་ཐམས་ཅད་དཔའ་ཞུམ་པ་ལས་གཞན་དུ་
ལན་གདབ་ནུས་པ་སུ་ཡང་མ་བྱུང་། དེའི་ཚེ་བྱང་པའི་བདག་པོས་ངམ་རིང་གི་
མཁས་པ་ཐམས་ཅད་བསགས་ཏེ། ལྷོ་པའི་མཁན་ཤོབ་འདིས་རྗེ་བཙུན་ས་སྐུ་
པཎ་ཆེན་གྱི་གསུང་རབ་ལ་དགག་པ་བྱེད་ཀྱི་ཡོད་འདུག་པས། ཁྱེད་རྣམས་ཀྱིས་
འདི་བྱ་ངན་སྤུ་བཏོགས་པ་འདྲ་བ་ཞིག་གྱིས། སུས་ནུས་པ་ལ་ཁོ་བོས་བྱ་དགའ་
ཆེན་པོ་སྟེར་བ་ཡིན་ཟེར་ནས། བྱང་ངམ་རིང་དུ་རྒོལ་པ་དང་ཕྱི་རྒོལ་པ་ཐམས་
ཅད་བསགས་ཏེ། ངམ་རིང་གི་ཚོགས་པ་རྒྱ་མཚོ་ཆེན་པོ་ལྟ་བུའི་ དབུས་སུ།
ཕྱོགས་ཐམས་ཅད་ ལས་རྣམ་ པར་ རྒྱལ་ བའི་པཎྜི་ཏ་ཆེན་པོ་དེ་ཉིད་ ཀྱི་ སྟན་
བཤམས། སྦྱིན་བདག་རང་ཉིད་ཀྱང་ཁྲི་ལ་འདུག་སྟེ། དེའི་མདུན་སར་ཕྱོགས་
དེའི་མཁས་པ་ཐམས་ཅད་ཀྱང་སྟན་ལ་འཁོད་ནས། ཐོག་མར་བཤེས་གཉེན་
དོན་བཟང་རྒྱལ་མཚན་ལ་སོགས་པ་མཁས་པར་གྲགས་པ་མང་པོས་རྩོད་ཀྱང་།
པཎྜི་ཏུ་ ཆེན་ པོ་ དེས་ ཐལ་ འགྱུར་ གཉིས་ གསུམ་ ཙམ་ གྱིས་ཚར་བཅད་ནས།
ཐམས་བཅད་ ཀྱིས་ཀྱང་རིགས་ གཏེར་ནང་འགལ་ གྱི་ ཕུང་ པོ་ ཡིན་ པར་ ཐག་
བཅད་དོ། ། དེའི་ སང་ཉིན་སྦྱིན་བདག་ཀྱང་ཡིད་རབ་ཏུ་མ་བདེ་ནས་སློབ་
དཔོན་རྣམས་བཀའ་བཀྱོན་གྱིས་ཚར་བཅད། ད་ཁྱོད་རྣམས་ཀྱི་ནང་ནས་ལན་
འདེབས་ནུས་པ་སུ་ཡོད་དྲིས་པས། ཁོང་རྣམས་ཀྱིས་དཀའ་བཅུ་པ་དགེ་ལེགས་
དང་ལ་པ་འདི་བློ་གྲོས་ཐོགས་པ་མེད་པ་ཞིག་འདུག་པས་འདི་རྩོད་དུ་བཅུག་པ་
དྲག་ཅེས་གྲོས་བྱས་ཏེ། དེའི་སང་ཉིན་སྔར་བཞིན་སྟོན་བཤམས་པའི་མདུན་



སར། མཁན་ ཆེན་ པས་ རིགས་ གཏེར་ གྱི་ དབུ་ནས་ མཐར་ ཆགས་ སུ་ བཀག་
བདག་ཉིད་ཆེན་པོ་འདིས་སྐྱོན་སྤོང་རིམ་པ་བཞིན་དུ་མཛད་ཅིང་། ཁོང་རང་
ཉིད་ཀྱིས་བཞག་པའི་གྲུབ་མཐའ་རྣམས་ཀྱང་རིགས་པ་དྲི་མ་མེད་པས་སུན་ཕྱུང་
སྟེ། ལན་མེད་པར་མཛད་པའི་ཚེ། དེ་མདོ་སྡེ་པའི་གྲུབ་མཐའི་ནང་འགལ་
ཡིན་གསུང་བ་མ་གཏོགས་གཞན་གསུང་རྒྱུ་མ་བྱུང་སྟེ། ཞིབ་པར་ཡི་གེ་མང་
པས་འཇིགས་ནས་མ་བྲིས་སོ། །
འདིར་སྨྲས་པ།
ལང་ཚོའི་ལྗོན་ཤིང་མ་རྫོགས་ཀྱང༌། །
ཡོན་ཏན་འབྲས་བུའི་ཁུར་གྱིས་བརྗིད། །
སྙན་པའི་དྲི་བསུང་ཕྱོགས་བཅུར་ཁྱབ། །
མཁས་མཆོག་རྐང་འཐུང་དབང་པོ་རྒྱལ། །
རབ་དཀར་ཟླ་བ་ཚེས་པས་ཀྱང་། ། །
ས་སྟེང་མུན་པ་ཅིག་ཅར་སེལ། །
ཁྱོད་ཀྱིས་བྱིས་པའི་གནས་སྐབས་སུའང་། །
མཁས་པ་དག་གི་དྲེགས་པ་བཅོམ། ། །
འོན་ཀྱང་དེ་ལ་ངོ་མཚར་ཅི་ཞིག་ཆེ། །
འདི་ཡི་དངོས་སྟོབས་རིགས་པའི་རལ་གྲི་ཡིས། །
དངོས་འཛིན་ལྗོན་ཤིང་རྩད་ནས་དྲུངས་ཕྱུང་སྟེ། །
ཉོན་མོངས་དགྲ་སྡེ་ཕམ་པར་བྱས་ལ་ལྟོས། །
དེ་ལྟར་ཕྱོགས་ལས་རྣམ་རྒྱལ་པཎྜི་ཏ། ། །
གསུང་རབ་ཀུན་ལ་ལྟ་བའི་བློ་མིག་ཅན། །
1 1fi



འཇིགས་མེད་སྨྲ་བའི་སེང་གེ་དེ་ཉིད་ཀྱིས། །
རིགས་གཏེར་ནང་འགལ་ཕུང་པོ་ཡིན་ནོ་ཞེས། །
གཞུང་དེའི་རྗེས་འབྲང་ཀུན་ལ་གསལ་བར་བསྐྲགས། །
བསྒྲགས་ཀྱང་རྗེས་འབྲང་ཀུན་གྱིས་རང་གི་ཕྱོགས། །
ཕྱོགས་ལྷུང་མེད་པ་སྐད་དུ་བཏང་སྙོམས་བཞག །
དེ་ཚེ་དེ་ལ་མ་བཟོད་སྡེ་དཔོན་ཞིག །
ཁྲོན་པའི་ནང་གི་རུས་སྦལ་ཇི་བཞིན་དུ ། །
རིགས་གཏེར་འགོག་པའི་མཁས་པ་ག་ལ་སྲིད། །
འོན་ཀྱང་འཇིགས་མེད་གྲགས་པས་འགོག་ཅེས་ཐོས། །
དེ་ཕྱིར་ཕྱོགས་དེའི་མཁས་པ་ཐམས་ཅད་བསགས། །
མཁས་རློམ་དེ་ཉིད་ཁོ་ཡི་མདུན་ས་རུ། །
རིགས་གཏེར་དོན་ལ་དགག་སྒྲུབ་བྱེད་དུ་གཞུག །
སྙམ་ནས་དེ་ཡི་སྦྱོར་བ་དག་ལ་ཞུགས། །
དེ་ཚེ་པཎ་ཆེན་སྨྲ་བའི་སེང་གེ་དེས། །
གཞུང་དེའི་དོན་ལ་ནང་འགལ་ཉེར་ལྔ་བཟུང་། །
ཕྱོགས་དེའི་མཁས་པ་ཕལ་ཆེར་ཚར་ཡང་བཅད། །
ཐམས་ཅད་པཎ་ཆེན་དེ་ཡི་ཞབས་ལ་གཏུགས། །
དེ་ནས་སྡེ་དཔོན་དེ་ཉིད་འདི་སྙམ་དུ། །
མཁས་རློམ་འདི་ཡིས་མི་ཕམ་གཡག་ལ་སོགས། །
མཁས་པ་མང་པོ་ཕམ་པར་བྱས་ཞེས་ཐོས། །
མཁས་པ་འདུ་བའི་གནས་མཆོག་ངམ་རིང་གི །
1



མཁས་པ་དག་ཀྱང་འདི་ཡིས་ཕམ་བྱས་ན། །
ད་ནི་རིགས་པའི་དབང་ཕྱུག་ས་པཎ་ལ། །།
རྗེས་འབྲང་མེད་དོ་སྙམ་དུ་སེམས་པ་དང་། །
མཉམ་དུ་སྡུག་བསྔལ་མུན་པའི་ཁུང་བུར་ཞུགས། །
འབངས་རྣམས་ཚིག་རྩུབ་མཚོན་གྱིས་ཚར་ཡང་བཅད། །
དེ་ཚེ་འཇམ་དཔལ་དབྱངས་ཀྱི་སྲས་ཀྱི་མཆོག །
གཞོན་ནུ་རོལ་རྩེད་མཛད་པའི་དགེ་ལེགས་དཔལ། །
མཁས་པ་དེ་ཡི་མདུན་སར་མངོན་ཕྱོགས་ཏེ། །
རིགས་གཏེར་བདག་པོ་ཁོ་བོས་བྱ་ཞེས་སྨྲས། །
དེ་ནས་པཎ་ཆེན་སྡེ་སྣོད་གསུམ་པ་དེས་ ། །
གཞུང་དེའི་དབུས་ནས་རིམ་པ་བཞིན་དུ་བཀག །
མཁས་གྲུབ་རྒྱལ་བའི་མྱུ་གུ་དང་པོ་དེས། །
རིགས་གཏེར་གཞུང་གི་སྐྱོན་རྣམས་མ་ལུས་སྤངས། །
པཎ་ཆེན་དེ་ཡིས་བཞག་པའི་གྲུབ་མཐའ་ལའང་། །
དྲི་མེད་རིགས་པའི་སུན་འབྱིན་དག་ཀྱང་འཕངས། །
དེ་ཚེ་མཁས་པའི་མཁས་པ་དེ་ཉིད་ཀྱིས། །
ལན་གྱི་གོ་སྐབས་ཅུང་ཟད་མ་རྙེད་པར། །
དེ་ནི་མདོ་སྡེ་པ་ཡི་ནང་འགལ་ཡིན། །
ཞེས་གསུངས་གྱ་གྱུའི་ཟོལ་ལ་བརྟེན་པར་མཛད། །
མཁས་མཆོག་མཁའ་ལྡིང་དབང་པོའི་ཕྲུ་གུ་ཡིས། །
འཇིགས་མེད་སྨྲ་བའི་སེང་གེ་ཕམ་བྱས་ཚེ། །
118



རིགས་གཏེར་རྗེས་འབྲང་གླང་པོའི་ཚོགས་དག་ཀྱང༌། །
འཇིགས་དང་བྲལ་བ་བཞིན་དུ་ཅི་དགར་རྒྱུ། །
སྡེ་དཔོན་དེ་ཡང་དགའ་བ་རབ་རྒྱས་ཏེ་ །
གང་ན་འདི་ལྟའི་མཁས་པ་བཞུགས་པ་ཡི། ། །
ས་ཕྱོགས་དེ་ནི་ཀུན་གྱི་ཕྱག་གི་གནས། །
སྙམ་ནས་མགོན་དེའི་ཞབས་ལ་བཀུར་སྟི་བགྱིས། །
ཞེས་བྱ་བ་ནི། མཁས་གྲུབ་ཆོས་ཀྱི་རྒྱལ་པོ་དགུང་ལོ་བཅོ་བརྒྱད་པའི་ཚེ་
པཎ་ཆེན་སྡེ་སྣོད་གསུམ་པ་འཇིགས་མེད་གྲགས་པ་དང་ཆོས་ཀྱི་བགྲོ་གླེང་ཇི་ལྟར་
མཛད་པའི་ཚུལ་ཏེ། རྒྱས་པར་རྩོད་ཡིག་ཏུ་བལྟ་བར་བྱའོ། །
ཡང་རྗེ་བླ་མ་འདིས་ངམ་རིང་གི་ དབྱར་ཆོས་ཞིག་གི་ དུས་ སུ་ཆོས་རྗེ་
ག་ག་པ་དང་ངམ་རིང་གི་ཚོགས་སུ་རྩོད་པ་མཛད་པས། ཐལ་འགྱུར་བའི་
ལུགས་སྲོལ་ཐུན་མོང་མ་ཡིན་པ་་རྣམས་གངས་རིའི་ཁྲོད་འདིར་ཡོངས་སུ་དར་
བར་གྱུར་ཏེ། སྐལ་བ་དང་ལྡན་པ་རྣམས་ནི་སྔོན་མེད་པའི་ལེགས་བཤད་ཀྱི་
དགའ་སྟོན་ཉམས་སུ་མྱོང་བས་ཡིད་ཚིམ། མཁས་པར་རློམ་པ་མང་པོའི་གྲུབ་
པའི་མཐའ་ནི་བྱེ་མའི་ཆང་བུ་ལྟར་ཞིག ལོག་ཆོས་སྨྲ་བའི་བདུད་རིགས་ཀྱི་རྐྱེན་
རྣམས་ནི་ཚེས་ཆེར་ཉམས་དམས་པར་བྱས། ཐུབ་པའི་བསྟན་པ་རིན་པོ་ཆེ་ནི་
ཆུ་དང་བཅས་པའི་པདྨ་བཞིན་ དུ་ ལྷག་ པར་ ཡང་ རྒྱས་ པར་ གྱུར་ དོ། ། ཞེས་
གྲགས་སོ། ། །
དེ་དག་གི་ཚེ་ན་རོང་སྟོན་ཤཱཀྱ་རྒྱལ་མཚན་ཞེས་གྲགས་པ་དེས་སྔོན་མེད་
པའི་ལེགས་བཤད་དེ་དག་བློ་ཡུལ་དུ་མ་ཤོང་ནས་ཧ་ཅང་ཡང་མ་བཟོད་ནུས།
དངོས་སུ་དཔལ་ལྡན་ཟླ་བ་འགོག་པ་ལྟར་བྱེད་ཅིང་། དོན་ལ་རྗེ་བཙུན་ཙོང་ཁ་



པའི་གྲུབ་མཐའ་ལ་དགག་པ་བྱེད་པའི་ཁུར་བཟུང་སྟེ། དེ་ལྟ་ན་ཡང་རྗེ་བཙུན་
ཙོང་ཁ་པ་ཉིད་ལ་རྒོལ་བ་ག་ལ་ནུས། མཁས་གྲུབ་ཆེན་པོ་ལ་ཡང་དོན་ལ་རྒོལ་མི་
ནུས་ཀྱང་། ལྷན་ཅིག་རྩོད་པ་བྱེད་དོ་ཞེས་པའི་ཚིག་ཙམ་གྱི་སྒྲ་བསྒྲགས་ནས།
ས་སྐྱ་ པའི་ བསྟན་ པ་ བཟུང་ངོ་ ཞེས་ པའི་སྙན་ པ་ ཐོབ་ ཏུ་རེ་ བས་ ཀུན་ནས་
བསླངས་ཏེ། མཁས་གྲུབ་ཐམས་ཅད་མཁྱེན་པ་ཉང་མྱང་སྟོད་ན་བཞུགས་
པའི་ཚེ། ཁོ་བོ་དང་ལྷན་ཅིག་རྩོད་པ་བྱེད་དོ་ཞེས་ཡང་ཡང་འཕྲིན་བསྐུར་རོ། །
དེ་དག་གི་ཚེ་ན་ས་སྐྱ་ན་ངག་ནུས་ཆེ་བར་གྲགས་པའི་བླུན་པོ་སྙིང་ཁམས་ཅན་
ཆོས་དང་ཆོས་མ་ཡིན་པའི་རྣམ་དབྱེ་ལ་རྨོངས་ང༌། ཆགས་སྡང་དང་འགྲོན་
སེམས་ཀྱི་གཞན་དབང་དུ་གྱུར་པ་མང་པོས། རྗེ་ཙོང་ཁ་པ་ཡབ་སྲས་ཀྱིས་ས་སྐྱ་
བའི་གྲུབ་མཐའ་བཀག་གོ །ཞེས་འཆལ་གཏམ་ཕྱོགས་བཅུར་བསྒྲགས་ཏེ། རྗེ་
བླ་མ་ཡབ་སྲས་ལ་གཏོར་མ་འཕེན་པ་སོགས་ངན་སོང་གི་སྒོ་འབྱེད་པའི་བྱ་བ་ལ་
ཞུགས་སྣང་སྟེ་ ཞིབ་པར་འོག་ནས་འཆད་དོ། །གཞན་ཡང་། ངོར་པ་ཀུན་
བཟང་པ་ཞེས་གྲགས་པ་ས་སྐྱ་བ་རྣམས་ཀྱིས་རྡོ་རྗེ་འཆང་ལྟ་བུར་བཀུར་བ་དེས་
ཀྱང་། ཚེ་འདིའི་རྙེད་བཀུར་ལ་ཧ་ཅང་ཞེན་པའི་དབང་གིས། རྗེ་བཙུན་ཙོང་
ཁ་པ་ལས་རྡོ་རྗེ་ཐེག་པའི་ཆོས་ཟབ་མོ་དུ་མ་ཞིག་ཉན་ཡང་། དམ་ཚིག་དང་སྡོམ་
པ་རྩྭ་ལྟར་ཡལ་བར་དོར་ཏེ། རྗེ་ཙོང་ཁ་པ་ཡབ་སྲས་ལ་སྐུར་བ་འདེབས་པ་ལ་
ཞུགས་ནས། ངག་ཏུ་ཡང་རྗེས་ཟློས་བྱེད་པ་ཙམ་གྱི་ཡ་ང་བའི་ངན་སྨྲས་དུ་མ་
བྱས་ཤིང༌། གཞན་ཡང་། ས་སྐྱ་པའི་དགེ་བཤེས་ཀོན་ཏིང་གུ་ཤྲཱི་ཞེས་པས་རང་
མཚང་སྟོན་པའི་རྩོད་ཡིག་བྱས་འདུག་པ་དེ་ལ་ཡང་བཀའ་བཀྱོན་དང་བཅས་
པས་ལན་མཛད་པ་སོགས་ཐམས་ཅད་བཀའ་འབུམ་ན་གསལ་བར་ཡོད་དོ། །
དེ་ལྟ་ན་ཡང་བླུན་པོ་གསུང་རབ་ཀྱི་གནད་མ་གོ་བ་གཟུ་བོར་གནས་པའི་
1?( )



བློ་དང་མི་ལྡན་པ་དེ་དག་དྲི་མ་མེད་པའི་རིགས་པས་རྗེས་སུ་འཛིན་པར་ག་ལ་
ནུས། འོན་ཀྱང་རྗེ་བཙུན་ཙོང་ཁ་པའི་ཞལ་ལས་འོངས་པའི་གསུང་གི་བདུད་རྩི་
དངོས་སུ་མྱངས་པའམ། གསུང་གི་ལེགས་བཤད་ཡི་གེར་བཀོད་པ་མཐོང་བའི་
མཁས་པ་རྣམ་དཔྱོད་དང་ལྡན་པ། རྒྱལ་བའི་གསུང་རབ་ལ་སྦྱངས་པ་མི་དམན་
པ། གཟུ་བོར་གནས་པའི་བློ་དང་ལྡན་པ་དག་ནི་རྗེ་བཙུན་ཙོང་ཁ་པའི་གསུང་
རབ་ལ་ཤེས་ནས་དད་པ་ཐོབ་པ་ལས་གཞན་དུ་ཅི་ཞིག་འགྱུར་ཏེ། དེ་ཡང་རྒྱ་
ཆེན་ཆོས་ཀྱི་སྤྱན་ལྡན་རེད་མདའ་བ་ཆེན་པོའི་སློབ་མ། རབ་འབྱམས་བཀའ་ལ་
མཁས་པའི་བཤེས་གཉེན་བདུན་གྱི་ནང་ནས་རྩོད་པ་ཕུལ་དུ་ཕྱིན་པར་གྲགས་པ།
རྩོད་དུས་ཀྱི་ ཐམས་ཅད་མཁྱེན་པ་དར་མ་རིན་ཆེན་ཞེས་གྲགས་པ་དེས། རྗེ་
བཙུན་ཙོང་ཁ་པ་གཉལ་གྱི་རབ་གྲོང་ན་བཞུགས་པའི་ཚེ་རྩོད་པ་ལ་བྱོན། རྗེ་
ཉིད་ཀྱིས་ཀྱང་བཀུར་སྟི་ཕུན་སུམ་ཚོགས་པ་མཛད། དེའི་ཚེ་བཞུགས་གདན་ལ་
བཞུགས་ཙམ་ཉིད་ནས་ཀྱང་གསུང་རབ་ཀྱི་གནད་ལ་དྲི་བ་མང་དུ་མཛད་པ་ལ།
རྗེ་ཉིད་ཀྱིས་ལན་རྒྱས་པ་རེ་གསུངས་པས། རིགས་པའི་དབང་ཕྱུག་དེ་ཉིད་
ཐུགས་ཤིན་ཏུ་ཕྲོགས་ཏེ། བཞུགས་གདན་ལ་བྲི་ཐེབས་མང་དུ་མཛད། ཤེས་
ནས་མི་ཕྱེད་པའི་དད་པ་ཡང་ཐོབ་སྟེ། དེ་མ་ཐག་ཏུ་ཕྱག་ཕུལ་ནས་ཆོས་གསན་
ཞིང༌། དེའི་ནུབ་མོ་མནལ་ཡང་ཆེར་མི་གཟིམས་ཤིང་། དད་པའི་ཤུགས་ཀྱིས་
རྔམ་རིངས་འདོན་པ་མང་དུ་མཛད་ཅིང་། ཕྱག་ཕྱི་པ་རྣམས་ལ་ཡང་། བླ་མ་རྗེ་
བཙུན་མཇལ་པ་ལ་སྐོར་གཅིག་འགྲོ། དེ་ནས་བླ་མ་འདིའི་ཕྱག་ཕྱི་ལ་སྡོད་པ་
ཡིན་ཞེས་གསུངས་བ་སོགས་ཁུངས་བཙུན་པ་ལས་བརྒྱུད་པ། བདག་གི་བླ་མའི་
གསུང་ལས་ཐོས་སོ། །
ཆོས་རྗེ་གཡག་པས་ཀྱང་རྗེ་ཙོང་ཁ་པ་ལ་དྲང་ངེས་ཀྱི་དྲི་བ་མཛད་པ་ལ་
121



ལན་དུ་དྲང་ངེས་རྣམ་འབྱེད། མཚན་གཞན་ལེགས་བཤད་སྙིང་པོར་གྲགས་པ་
མཛད་ནས་ས་སྐྱར་བསྐུར་བས། ཆོས་རྗེ་གཡག་པ་ཡང་ཐུགས་ཤིན་ཏུ་ཕྲོགས་
ནས་རྗེ་ལ་ཆོས་གསན་པར་བཞེད་ནས་འབྱོན་པར་ཆས་པ་ན། ཆགས་སྡང་གི་
གཞན་དབང་དུ་གྱུར་པའི་སློབ་མ་རྣམས་ཀྱིས་བཀག་ནས་འབྱོན་མ་བཅུག་གོ །
གཞན་ཡང་། ཕྱོགས་ ལས་རྣམ་ པར་ རྒྱལ་ བའི་ པཎྜི་ ཏ་ཆེན་པོ་ འཇིགས་མེད་
གྲགས་པས་ཀྱང༌། རྗེ་ཙོང་ཁ་པའི་གསུང་རབ་གཟིགས་པས་ཐུགས་ཕྲོགས་ཏེ།
རྗེ་ལ་ཞུ་ཡིག་སྙན་དངགས་ཀྱིས་རྣམ་པར་བརྒྱན་པ་རིམ་ཅན་དུ་ཕུལ་ཞིང་། ཞུ་
ཡིག་གི་ནང་དུ།
མཁས་པ་ངང་པའི་རྒྱལ་པོ་བློ་བཟང་མཆོག །
གྲགས་པ་མགྲིན་པའི་རྫ་རྔ་སྒྲོག་པ་ཅན། །
ལེགས་བཤད་གཐོག་རླབས་དབང་པོའི་ཞབས་དྲུང་དུ། །
འཇིགས་མེད་བུང་བ་གཞོན་ནུས་འདི་སྐད་ཞུ། །
ཐུབ་བསྟན་ཉི་མ་ནུབ་རིའི་རྩེ་ལ་ལྷུང་། །
ཤེས་ལྡན་རྐང་དྲུག་ལྡན་རྣམས་མྱ་ངན་རྒྱས། །
ལོག་སྨྲ་འབྱུང་པོའི་བྱ་ཚོགས་རྒྱུ་དུས་འདིར། །
སྨྲ་བའི་ཉི་མ་བློ་བཟང་གྲགས་པ་ཤར་ ། །
ཤེས་བྱའི་མཁའ་ལ་ཐོགས་ངས་མེད་རྒྱུ་ཞིང་། །
མཁས་མང་རྒྱུ་སྐར་བྱེ་བས་ཡོངས་བསྐོར་ནས། །
དམ་ཆོས་འོད་ཟེར ་གྲངས་མེད་འགྱེད་དུས་འདིར། །
ལ་མ་དོར་ ངལ་ བ་ བརྒྱ་ རྣམས་ དབུགས་ བྱུང་ ཞིང་། ། ཞེས་ དང་།
ཡང་ཞུ་ཡིག་གཅིག་ལས་
1.}



བདག་གཞན་བདེ་བ་མེད་ལ་བདེ་བར་འཛིན་པ་ཡི། །
ལོག་ཤེས་མུན་པ་ལུང་རིགས་སྒྲོན་མེ་ཡིས། །
སེལ་མཛད་ཁྱོད་འདྲ་ཆ་ཙམ་གང་ནའང་མེད། །
འདི་མེད་བཤད་སྒྲུབ་ཆུ་ཡི་ལྦུ་བ་འདྲ། ། །
ངེས་འབྱུང་གཡོ་མེད་སྐྱེས་པའི་ཐར་འདོད་ཀྱིས། །
ཚུལ་ཁྲིམས་ལེགས་པར་ཤེས་ཤིང་དེ་སྒྲུབ་པ། །
བསྟན་པའི་རྩ་བར་ཤེས་ནས་ཁྱོད་ཀྱིས་བསྟེན། །
ཚུལ་ཁྲིམས་ཡོད་ཀྱང་མང་དུ་མི་ཐོས་ན། །
དེ་ཡི་སྒྲུབ་པ་ལོང་བའི་ལྟད་མོར་མཚུངས། །
དེ་ཕྱིར་ཡང་དག་ལྟ་སྤྱོད་མངོན་རྟོགས་རྣམས། །
ཐོས་བསམ་ཚད་མས་སྒྲོ་འདོགས་ཉིད་ཀྱིས་བཅད། །
ཡང་དག་ལྟ་བ་མེད་ནི་བགེགས་མི་སེལ། །
རྒྱ་ཆེན་སྤྱོད་པ་མེད་ན་བོགས་མི་འབྱིན། །
སྒོམ་རིམ་མངོན་རྟོགས་མེད་ན་མཐར་མི་ཐུག །
དེ་ཕྱིར་གནས་གསུམ་ཁྱེད་ཀྱིས་བསྟེན་པ་ལགས། །
ཐར་འདོད་ཡོད་ན་འདི་ལས་གཞན་པའི་ལམ། །
མེད་ཕྱིར་འཛམ་གླིང་བོད་ཁམས་མ་ལུས་འདི། །
དམན་པའི་ལམ་ལ་མཆོག་གུས་དོར་ནས་ནི། །
འདི་འདྲའི་སྲོལ་ཅན་ ཁོ་ན་ བཟུང་ བར་ རིགས། ། ཞེས་ གསུངས་
ཤིང་། དེ་བཞིན་དུ་ས་བཟང་ལོ་ཙཱ་བ་ངག་དབང་པས་ཀྱང་། རྗེ་ཙོང་ཁ་པ་ལ་
ཕུལ་བའི་ཞུ་ཡིག་ན།
1 ）



ཐུབ་དབང་ཆོས་རྗེའི་ཞིང་འདིར་ཁྱོད་ཀྱིས་ནི། །
ཐུབ་བསྟན་གསལ་བའི་འཕྲིན་ལས་འདི་འདྲ་ན། །
ཐུབ་པའི་རྒྱལ་ཚབ་བདག་གིས་ཅི་བྱ་ཞེས། །
མི་ཕམ་མགོན་དེས་ཕྲག་དོག་མི་མཛད་དམ། །
ཁྱོད་ཐུགས་ཡོན་ཏན་ཕུང་པོའི་ཁུར་འདི་དང་། །
འཇམ་དབྱངས་བློ་གྲོས་གཏེར་ཆེན་མཁྱེན་པ་གཉིས། །
ཁྱད་པར་ཡོད་མེད་རིང་དུ་བསམས་ཀྱང་ནི། །
ད་དུང་ཁོ་བོའི་བློ་གྲོས་འཁྱོག་ལ་འཕྱང་། །
གསུང་རབ་ཀུན་གྱི་གླེགས་བམ་གཅིག་གྱུར་ཁྱོད། །
ཐ་དད་གདུལ་བྱའི་རེ་བ་རྣམ་གསུམ་སྐོང་། །
མཐར་གྱིས་རེ་བའི་ཁུར་ཆེན་འདི་ཐེག་པ། ། །
ཨེ་མ་རྒྱ་མཚོའི་གོས་ཅན་སྐལ་བ་བཟང་། །
ཞེས་སོགས་དང་། མཇུག་ཏུ། ང་དམ་པ་ཁྱེད་རང་དང་མཇལ་བ་ལ་
བྱང་ཆུབ་སེམས་དཔའ་རྟག་ཏུ་ངུས་བཤེས་གཉེན་འཚོལ་བ་དང་འདྲ་བར་ཡོད་
དོ། །ཞེས་སོགས་སྙན་དངགས་སུ་བཀོད་ནས་ཕུལ་འདུག་གོ ། དེ་ཡང་རྒྱལ་
ཚབ་ཐམས་ཅད་མཁྱེན་པ་དང་། མཁས་གྲུབ་ཆོས་ཀྱི་རྒྱལ་པོ་དང་། འདུལ་བ་
འཛིན་པ་ཆེན་པོ་ལ་སོགས་པ་ནི། རྗེ་བཙུན་ཙོང་ཁ་པའི་བསྟན་པ་རྒྱས་པའི་
སླད་དུ་བསམས་བཞིན་དུ་སྐྱེ་བ་བཟུང་བ་ཡིན་པར་གདོན་མི་ཟ་བས། རྗེ་ཉིད་
ཀྱི་སྲས་ཀྱི་ཐུ་བོར་གྱུར་བ་ལ་ངོ་མཚར་དུ་ཅི་ཞིག་མཆིས། དེ་རྣམས་ལས་གཞན་
པ་གོང་དུ་བཤད་པའི་ཚུལ་གྱིས་གངས་རིའི་ཁྲོད་ཀྱི་མཁས་པ་རྣམ་དཔྱོད་དང་
ལྡན་པ་ཀུན་ཡང་། ཁ་ཅིག་ནི། རྗེ་བཙུན་ཙོང་ཁ་པ་ཡབ་སྲས་ཀྱི་གསུང་རབ་
12 |



ཐོས་པས་དད་པ་ཐོབ། ཁ་ཅིག་ནི། གསུང་གི་བདུད་རྩི་དངོས་སུ་མྱངས་པས་
བློ་གྲོས་ཀྱི་ལུས་སྟོབས་རྒྱས་པར་གྱུར་ཏེ། དུས་དེ་ཙ་ན་གངས་རིའི་ཁྲོད་འདིར་
རྗེ་བཙུན་ཙོང་ཁ་པ་ཡབ་སྲས་ལ་གུས་པས་མི་འདུད་པའི་དགེ་བའི་བཤེས་གཉེན་
ནི། ཀརྨ་པ་དཀོན་གཞོན་ལ་སོགས་པ་དྲེགས་པས་མྱོས་པ་གསུམ་ཙམ་ཞིག་བྱུང་
འདུག་ལ། དེ་མ་གཏོགས་ཐམས་ཅད་ཀྱིས་ནི་གུས་པས་མི་འདུད་པ་གཅིག་ཀྱང་
མེད་དོ། །ཞེས་བདག་གི་བླ་མའི་གསུང་ལས་ཐོས་སོ། །དེ་ཡང་སེམས་དཔའ་
ཆེན་པོ་སྐྱབས་མཆོག་དཔལ་བཟང་པོ་ཞེས་པའི་མཁས་པ་ཆེན་པོ་དེས་ཀྱང་།
རྗེ་ཙོང་ཁ་པས་སྲོལ་ཕྱེ་བའི་ལམ་བཟང་པོ་འདི་ཡ་མཚན་པར་གཟིགས་ནས།
མདོ་སྔགས་ཀྱི་ལམ་རིམ་ཆེན་མོ་གཉིས་ལ་སོགས་པ་རྩོམ་པའི་བསྐུལ་བ་པོ་ཡང་
མཛད་ཅིང་། གཞན་ཡང་མདོ་སྔགས་ཀྱི་གསུང་རབ་མང་པོའི་བསྐུལ་མ་མཛད་
ནས་དེ་དག་གི་དོན་ཚུལ་བཞིན་དུ་ཉམས་སུ་ལེན་པར་མཛད་ཅིང་། གཞན་
ཡང་། པཎྜི་ཏ་དོན་ཡོད་རྡོ་རྗེའི་སྐུ་སྐྱེ་རྒྱ་ཆེན་ཆོས་ཀྱི་སྤྱན་ལྡན་སྡེ་སྣོད་གསུམ་པ་
གཞོན་ནུ་བློ་གྲོས་ཞེས་པ། རྗེ་རང་ཉིད་ཀྱིས་བླ་མ་རྣམས་ཀྱི་ནང་ནས་འགྲན་ཟླ་
མེད་པའི་བླ་མ་གཙོ་བོར་མཛད་པ་དེས་ཀྱང་། མདོ་སྔགས་ཀྱི་ལམ་སྤྱིའི་ལུགས།
ཁྱད་པར་དུ་ཐལ་འགྱུར་བའི་ལྟ་བའི་གནད་ཐུན་མོང་མ་ཡིན་པ་རྣམས་རྗེ་བཙུན་
ཙོང་ཁ་པས་སྲོལ་ཕྱེ་བ་ལྟར་ཐུགས་ཉམས་སུ་བཞེས་པར་མཛད་ན། མཁས་རློམ་
གཞན་རྣམས་ལྟ་སྨོས་ཀྱང་ཅི་དགོས། འོན་ཀྱང་དེ་དག་ནི་འཕྲོས་དོན་ཙམ་ཡིན་
ལ། ད་ནི་དཀྱུས་ལ་བཤད་པར་བྱ་སྟེ། དེ་ཡང་ཇི་སྐད་བཤད་པའི་ཚུལ་གྱིས་
ཆོས་རྗེ་རོང་ཆེན་པས་ཀྱང་འོན་གྱི་བཀྲ་ཤིས་དོ་ཁ་དང་། སྐྱིད་ཤོད་པོ་ཏ་ལ་
སོགས་པར་རྗེ་བཙུན་ཙོང་ཁ་པའི་ཞབས་ལ་གཏུགས་ཏེ་ཆོས་མང་དུ་གསན་མོད་
ཀྱི། དེ་ལྟ་ན་ཡང་རང་ཉིད་ས་སྐྱ་བའི་དགེ་བཤེས་དྲག་ཤོས་ཡིན་ནོ། ། ཞེས་
12



པའི་ཚིག་ཙམ་སྐྱོང་བར་བཞེད་དེ། ཆོས་ཀྱི་འབྲེལ་བ་ཡོད་པ་ཐམས་ཅད་ཡལ་
བར་དོར་ནས་སླར་ཡང་རང་ཚུགས་ འཛིན་ པའི་ལུགས་ སུ་མཛད་པར་ སྣང་
ངོ༌། །དེ་ནས་དུས་རེ་ཤིག་ན་མཁས་གྲུབ་ཐམས་ཅད་མཁྱེན་པ་སྡེ་སྣོད་འཛིན་པ་
དུ་མ་དང་བཅས་ཏེ། རི་བོ་མདངས་ཅན་དུ་ཆོས་བར་ལ་བྱོན། མདོ་སྔགས་ཀྱི་
གཞུང་ལུགས་མང་པོའི་བཤད་པ་མཛད་པ་ལ་མངོན་དུ་ཕྱོགས་པའི་ཚེ། ཆོས་རྗེ་
རོང་པོ་དཔོན་སློབ་ རྣམས་བདག་ པོ་ རབ་བརྟན་པས་སྤྱན་དྲངས་ཏེ། རྒྱལ་
མཁར་རྩེར་ཆོས་བར་ལ་བྱོན་པའི་སྐད་ཆ་རི་བོ་མདངས་ཅན་དུ་གསན་ནོ། །དེ་
ནས་མཁས་གྲུབ་རྗེས་རྩོད་པའི་ དུས་ནི་འདི་ཉིད་ཡིན་ནོ་སྙམ་དུ་དགོངས་ཏེ།
གསུང་ཆོས་རྣམས་ཀྱང་དེ་མ་ ཐག་ཆོས་མཚམས་མ་ཛད་དེ། དཔལ་འཁོར་སྡེ་
ཆེན་ལ་འབྱོན་པར་ཆས་པ་ན། ཉིན་གཅིག་མཁས་གྲུབ་རྗེ་གཟིམ་ཁང་ལ་སྐོར་
བ་མཛད་ཀྱི་ཡོད་བཞིན་པ་ལ་ཐལ་སྐད་གཅིག་བཏོན་ནས་ཐུགས་ཉམས་འུར་བ་
ལྟར་མཛད་ཀྱི་འདུག དེའི་ཚེ་དད་པ་དང་ལྡན་པའི་སློབ་མ་ཞིག་གིས་དེ་ལྟར་
མཛད་པ་ཅི་ལགས་ཞུས་པས་ རྗེའི་གསུང་ནས། ད་ལྟ་ཁོ་བོས་གསུང་རབ་ཀྱི་
དོན་ལ་དཔྱད་པ་བྱེད་ཀྱི་ཡོད་ཙ་ན། མི་ནག་པོ་ཞིག་བྱུང་ནས། ད་ནི་རྩོད་པར་
བྱ་བ་ཡིན་ནོ་ཞེས་བསྐུལ་གྱིན་འདུག་གསུངས་ཏེ། མི་ནག་པོ་དེ་ནི་ཡེ་ཤེས་ཀྱི་
མགོན་པོ་ཕྱག་དྲུག་པ་ཡིན་པར་འདུག་སྟེ། ཚུལ་འདི་ནི་པཎ་ཆེན་ཆོས་རྒྱན་
གྱིས་རྗེ་གྲགས་བསམ་པ་ལ་དངོས་སུ་གསུངས་འདུག་གོ །དེ་ནས་མཁས་གྲུབ་
ཐམས་ཅད་མཁྱེན་པ་དཔོན་སློབ་རྣམས་དཔལ་འཁོར་སྡེ་ཆེན་དུ་བྱོན་ཏེ། ཐོག་
མར་ཆོས་རྗེ་རོང་བོ་ལ། གཞི་ལེན་མཛད་པར་དགོངས་ཤིང་། དེ་ཡང་མཁས་
གྲུབ་རྗེ་གསང་ཕུར་གྲྭ་སྐོར་ལ་བྱོན་པའི་ཚེ། ཆོས་རྗེ་རོང་བོས་གཞི་ལེན་ཟབ་
པར་མཛད་པས། དེའི་ གདན་ན་ཡང་མཛད་པར་དགོངས་ ཏེ། རོང་བོ་
1 .3#



དཔོན་སློབ་རྣམས་གཟིམ་ཁང་དུ་གསོལ་ཇ་ལ་གདན་འདྲེན་ཞུས་པས། ཆོས་རྗེ་
རོང་པོའི་ཐུགས་ལ་ད་ནི་རྩོད་པ་བྱེད་པ་གོར་མ་ཆག་སྙམ་དུ་དགོངས་ཏེ་ཐུགས་
ཐེ་ཚོམ་ཟོས་ནས་གསོལ་ཇ་ལ་འབྱོན་མ་ནུས་པར་ཅི་བྱས་ཀྱང་གདན་འདྲེན་མ་
ཐུབ། དེ་ནས་མཁས་གྲུབ་རྗེས་གནས་རྙིང་དང་། ཞ་ལུ་ནས་སྡེ་སྣོད་འཛིན་པ་
མཁས་པར་གྲགས་པ་རེ་རེ་ཡང་རྩོད་དཔང་ལ་སྤྱན་དྲངས། སྦྱིན་བདག་ལ་ཡང་
དེ་ལུགས་ཀྱི་ཞལ་ཏ་གནང་ནས། དཔལ་འཁོར་སྡེ་ཆེན་གྱི་གཙུག་ལག་ཁང་གི་
ཀ་གདོང་ གཡས་ གཡོན་ལ་མཁས་ གྲུབ་རྗེ་རང་ཉིད་དང་། ཆོས་རྗེ་ རོང་པོ་
གཉིས་ཀྱི་བཞུགས་གདན་ཡང་གྲངས་མཉམ་མཛད། རྩོད་དཔང་གི་མཁས་པ་
རྣམ་གཉིས་ལ་ཡང་དེ་དང་མཐུན་པའི་ གདན་བཤམས་ཏེ། གསོལ་ཇ་སོགས་
སྦྱར་གྲུབ་ནས་རྩོད་པར་ཐག་བཅད་པའི་ཚེ། ཆོས་རྗེ་རོང་ཆེན་པ་ཡང་ཐུགས་
ཤིན་ཏུ་འཚབས་ཏེ། གཟིམ་ཁང་ན་སྟོད་གཡོགས་ཀྱང་མེད་པ་ཞིག་མཛད་ནས་
སྐོར་བ་དྲག་ ཏུ་མཛད་ཅིང་། སྤྱོད་ལམ་ཁང་པར་ཡང་ཡང་བྱོན་པར་མཛད་
ཅེས་ཐོས་ཏེ། ཁོ་བོ་ཅག་གིས་སྒྲོ་བཏགས་པ་མ་ཡིན་གྱི། དེའི་དུས་ཀྱི་སློབ་མ་
ཐུན་མོང་བ་དག་གླེང་གི་འདུག་གོ །དེ་ནས་ཆོས་རྗེ་རོང་ཆེན་པས་སྔར་རང་
ཉིད་ཀྱིས་རྩོད་པ་བྱེད་དོ། །ཞེས་བསྒྲགས་པས་མི་རྩོད་ཅེས་ཀྱང་གསུངས་མ་
ནུས་ལ། རྩོད་པར་བཤམས་པའི་ཚེ་ན་ཡང་། རང་ཉིད་བྱམས་ཆོས་ལ་སྦྱངས་
པ་ཆེར་མཛད་པ་མ་ གཏོགས། གཞུང་ལུགས་མཐའ་དག་ལ་མ་སྦྱངས་ཤིང་།
མཁས་གྲུབ་ཆེན་པོ་འདིས་ནི་མདོ་རྒྱུད་དགོངས་འགྲེལ་དང་བཅས་པའི་དོན་
ཐོགས་མེད་དུ་སྨྲ་ནུས་པར་ཡང་མཁྱེན་པས་ཤིན་ ཏུ་མཛད་ དཀའ་ལ་བཏང་
འ དུག་པའི་དུས་སུ། རོང་པོ༌ ་ཆོས་རྗེའི་ཐུགས་ལ་འདི་ལྟ་བུ་ ཤར་རམ་སྙམ་སྟེ།
མཁས་གྲུབ་འདིས་ནི་བྱིས་པའི་ཚེ་ན་ཡང་པཎ་ཆེན་ཕྱོགས་ལས་རྣམ་རྒྱལ་ཕམ་
1: མ



པར་བྱས་ཞེས་ཐོས་ན། ད་ནི་འདིའི་བློ་གྲོས་ཀྱི་ཁྱོན་ལ་སུ་ཞིག་གིས་རྒོལ་བར་
ནུས། ཁོ་བོ་ནི་པཎ་ཆེན་ཕྱོགས་ལས་རྣམ་རྒྱལ་གྱིས་སྨྲ་བ་མེད་པར་བྱས་པ་ཡིན་
ནོ། །སྙམ་དུ་ངེས་པར་ཐུགས་ལ་ཤར་རམ་སྙམ་སྟེ། མདོར་ན་ད་ནི་གཡོ་སྒྱུ་བྱ་
བའི་དུས་ལ་བབ་ཀྱི། རྩོད་པར་ནི་མི་ནུས་སོ་སྙམ་དུ་དགོངས། མཁས་གྲུབ་རྗེ་
ལ་ནི་འཕྲིན་བསྐུར་བ། ངས་ཁྱོད་ཀྱི་བླ་མ་རྒྱལ་ཚབ་པ་ཕམ་པར་བྱས་ཟིན་པས།
ད་ཁྱོད་དང་མི་རྩོད་དོ་ཞེས་གསུངས་སོ། །དེར་རྗེ་བླ་མས་རྒྱལ་ཚབ་དམ་པ་ཕམ་
པར་བྱས་མ་བྱས་རྩོད་ཡིག་ཡོད་ང་ས་རང་རེ་ཕྲད་ནས་བལྟ་བ་ཡིན། ངའི་བླ་མ་
ཁྱོད་ཀྱིས་དམ་པར་མ་བྱས་ཀྱི། ཁྱོད་ཀྱི་བླ་མ་གཡག་པ་ངམ་རིང་གི་ཚོགས་སུ་ཁོ་
བོས་ཕམ་པར་བྱས་པ་བརྗེད་པ་ཡིན་ནམ། ཁོ་བོ་ཐག་རིང་ན་གནས་པའི་ཚེ་
རྩོད་པ་བྱེད་དོ། །ཞེས་ཡང་ཡང་འཕྲིན་བསྐུར་ནས། ད་རྩོད་མི་ནུས་པ་ཅི་བྱུང་
བ་ཡིན། དེ་བས་མཁས་པའི་རྐང་མ་འདྲེན་པར་ད་ལྟ་ཉིད་ དུ་རྩོད་པས་མ་
འབྱོལ་ཞིག་ཅེས་གསུངས་སོ། ། དེ་ལྟར་རྒོལ་བའི་དཀྱིལ་འཁོར་བཤམས་པ་ལ་
མངོན་དུ་ཕྱོགས་ཏེ། ཚོགས་དུང་འབུད་པར་བརྩམས་པའི་ཚེ། ཆོས་རྗེ་རོང་པོ་
དཔོན་སློབ་རྣམས་ཏབ་ཏོབ་ཏུ་གྱུར་ཏེ། ཐོག་མར་སློབ་མ་གཅིག་བཏང་ནས།
ཤིན་ཏུ་བླུན་པོ་དེས་ཚིག་རྩུབ་ཀྱི་མཚོན་གྱིས་རྒོལ་བའི་དཀྱིལ་འཁོར་བཤམས་པ་
བསམས་བཞིན་དུ་དཀྲུགས་ཏེ། མཁས་གྲུབ་པ་རོང་སྟོན་ཆོས་རྗེའི་རྩོད་ཟླར་མི་
འོས་ཞེས་སྨྲས་ཏེ། ཐབས་དུ་མ་ཞིག་གི་སྒོ་ནས་རྩོད་མི་དགོས་པའི་ཐབས་ལ་
འབད་འདུག་ནས། མཁས་གྲུབ་རྗེས་སླར་ཡང་འཕྲིན་བསྐུར་ཏེ། ཡང་ན་ཁ་
སང་ནས་རྩོད་ཟེར་དོན་ཡང་མེད། ད་གནས་རྙིང་དང་ཞ་ལུ་ནས་རྩོད་དཔང་
གི་མཁས་པ་རྣམ་གཉིས་ཀྱང་སྤྱན་དྲངས། ཚེགས་ཆེན་པོས་འདིར་ཕེབས། ཐ་
ན་གཙུག་ལག་ ཁང་དུ་ གདན་བཤམས་པ་ སོགས་ཀྱང་གྲུབ་ན་ཅི་སྟེ་མི་རྩོད།
2s



གཏིང་ནས་རྩོད་མི་ནུས་ན་ད་ཕྱིན་ཆད་རྗེ་ཙོང་ཁ་པ་དང༌། ཀླུ་སྒྲུབ་ཡབ་སྲས་ཀྱི་
གྲུབ་མཐའ་ལ་ཕག་ལབ་མ་བྱེད། ཁྱོད་རང་གིས་བརྩམས་པའི་ཡིག་ཆ་རྣམས་མེ་
ལ་བསྲེག་དགོས་ཞེས་གསུངས་སོ། །དེ་ལྟར་གསུངས་ཀྱང་ཆོས་རྗེ་རོང་པོས་ང་
ཁྱོད་དང་མི་རྩོད་དོ་ཞེས་རྣ་མེད་ལ་བུད་པའི་གསུང་བྱོན་ཏེ། སྔར་རྩོད་པ་བྱེད་
དོ་ཞེས་འཕྲིན་ཡང་ཡང་བསྐུར་བ་ཐམས་ཅད་རྫུན་གྱི་ཚིག་ཏུ་ཆོས་རྗེ་རོང་པོ་
ཉིད་ཀྱིས་བསྒྲགས་སོ། །དེ་ནས་གཙུག་ལག་ཁང་གི་གདན་བཤམས་པ་སོགས་
ཀྱང་བསྡུ་དགོས་པ་བྱུང་ལ། མཁས་གྲུབ་རྗེས་ཀྱང་འདུ་ཁང་གི་སྟེང་དུ་བྱོན་
ནས་ཐལ་སྐད་འདོན་པ་སོགས་མཛད་ཅིང་། དེ་མ་ཐག་ཕྱོགས་ལས་རྣམ་པར་
རྒྱལ་བའི་ཚུལ་ཚིགས་སུ་བཅད་པའི་སྒོ་ནས་བརྡ་སྤྲོད་པ་ཡང་མཛད་པར་འདུག་
སྟེ། བཀའ་འབུམ་ན་གསལ་ལོ། །དེའི་ཚེ་རོང་པོ་དཔོན་སློབ་ཐུགས་སྐྱེངས་ཏེ།
ཐབས་གང་བྱས་ན་མཁས་གྲུབ་རྗེ་ལ་གླགས་རྙེད་པར་འགྱུར་བའི་ཐབས་ཅི་ཞིག་
ཡོད་སྙམ་དུ་སེམས་པ་ལ་ཞུགས་ན། འདི་ལ་གླགས་རྙེད་པར་ནི་མི་ནུས་ཀྱི།
འོན་ཀྱང་གཡོ་སྒྱུ་ཞིག་བྱའོ་སྙམ་ནས། མཁས་གྲུབ་རྗེ་ཚོགས་སུ་བསྔོ་བ་ལ་བྱོན་
པའི་དུས་སུ། སློབ་མ་གཅིག་བཏང་ནས། སྙིང་རྟོག་པ་ཅན་དེས་ཆོས་འདྲ་
གཅིག་བཟུང་ནས་ཐལ་འགྱུར་འཕེན་པར་བརྩམས་པའི་ཚེ། ཚོགས་པ་རྣམས་
གསུང་སྒྲོག་མཛད་ཀྱི་ཡོད་པས་ མཁས་གྲུབ་རྗེས་གསུང་སྒྲོག་གཞོག་གསུང་
བའི་བརྡ་མཛད་ པ་ན། ཚོགས་ པ་ རྣམས་ ཀྱིས་ གསུང་ སྒྲོག་ དུས་ གཅིག་ ཏུ་
མཚམས་བྱས་བཞག་པ་ན། སྙིང་རྙོག་པ་ཅན་དེ་ཉིད་ཀྱང་འཚབས་ནས་རང་
ཉིད་ཀྱི་ཐལ་འགྱུར་ཡང་ནོར་བཞིན་དུ་འཕངས་སོ། །དེ་ནས་མཁས་གྲུབ་རྗེས་
ཀྱང་བླུན་པོ་དེ་ཅི་ཟེར་འདོད་པ་ཡིན་ཞེས་གསུངས་པས། ཤིན་ཏུ་སྐྲག་པའི་
ཡིད་དང་ལྡན་པ་དེ་ཉིད་ཀྱིས་ཐལ་འགྱུར་འཕེན་འཕྲོ་བཞག་ནས་བྲོས་འདུག་སྟེ།
1253



འདི་ལས་ངོ་ཚ་བ་ནི་གང་ཞིག་ཡོད། དེ་ལྟར་ཆོས་རྗེ་རོང་ཆེན་པ་རྗེས་འབྲང་
དང་བཅས་པ་མཁས་གྲུབ་ཆོས་ཀྱི་རྒྱལ་པོའི་མདུན་སར་ཤིན་ཏུ་དཔའ་ཞུམ་པར་
གྱུར་ཏེ། མི་སྨྲ་བའི་བརྟུལ་ཞུགས་བཟུང་ངོ་ཞེས་པའི་གཏམ་དབུས་གཙང་གི་
སའི་ཕྱོགས་འདིར་ཡོངས་སུ་གྲགས་པ་་ན། ཕྱོགས་དེ་ལ་གཏོགས་པའི་མཁས་
པར་རློམ་པ་ཐམས་ཅད་ཀྱང་ཞུམ་ཞུམ་པོར་གྱུར་ཏེ། ཕྱིན་ཆད་ཀྱང་ཚམ་ཚོམ་
དུ་མུ་ཅོར་སྨྲ་བ་རྒྱུན་ཆད་པར་གྱུར་ཏོ། །ཞེས་གྲགས་སོ། །
འདིར་སྨྲས་པ།
རྒྱལ་བས་ལུང་བསྟན་རྒྱལ་སྲས་ཀླུ་སྒྲུབ་ཞབས། །
གངས་རིའི་ཁྲོད་འདིར་གངས་ཅན་མཁས་པའི་རྗེ། །
བློ་བཟང་མཚན་ཅན་བློ་གྲོས་ཆེན་པོ་དང་། །
དབྱེར་མེད་བླ་མ་ཆོས་ཀྱི་རྒྱལ་པོར་འཁྲུངས། །
དེ་ཚེ་བརྩེ་ལྡན་བྱང་སེམས་དུ་མ་ཡང་། །
ཡང་དག་ལྟ་བའི་དགའ་སྟོན་མྱོང་ཕྱིར་དང་། །
དང་པོའི་སངས་རྒྱས་འཇམ་དབྱངས་ཙོང་ཁ་པའི། །
བསྟན་པ་གསལ་ཕྱིར་ཕྱོགས་འདིར་སྐྱེ་བ་བཟུང་། །
ལྷག་པར་དཔལ་ལྡན་ཟླ་བའི་སྲས་ཀྱི་མཆོག །
མཆོག་གི་དངོས་གྲུབ་བརྙེས་པའི་པཎྜི་ཏ། །
ཏ་རས་རྗེས་བཟུང་རིགས་པའི་ཁུ་བྱུག་ཆེ། །
དགེ་ལེགས་གཏེར་ཆེན་བསྟན་པའི་དཔལ་དུ་འཁྲུངས། །
མདོར་ན་ཤིང་རྟ་ཆེན་པོ་ཀླུ་སྒྲུབ་ཀྱིས། །
གངས་རིའི་ཁྲོད་འདི་ཡོངས་སུ་བཟུང་བའི་ཚེ། །
1}



འཕགས་ཡུལ་མཁས་པའི་པཎ་ཆེན་ཐམས་ཅད་ཀྱང་། །
མཐའ་འཁོབ་ཡུལ་འདིར་སྐྱེ་བ་བཟུང་བ་བཞིན། །
དོན་དམ་གནས་ལུགས་ཇི་བཞིན་གཟིགས་པའི་མཐུས། །
ཀུན་རྫོབ་རྟེན་འབྲེལ་འཇོག་ལ་ཆེས་མཁས་པའི། །
ཁྲིམས་ལྡན་སྐྱེ་བོས་ཕྱོགས་འདི་གང་བ་ནི། །
ངང་པས་བརྒྱན་པའི་པདྨའི་མཚོ་བཞིན་ནོ། །
རྒྱལ་བ་ཉིད་ཀྱིས་ཕ་རོལ་ཕྱིན་པའི་མདོར། །
ཤེར་ཕྱིན་འདི་ཉིད་བྱང་གི་ཕྱོགས་ནས་ཀྱང་། །
བྱང་ཕྱོགས་དག་ཏུ་རྒྱས་པར་འགྱུར་ཞེས་གསུངས། །
བློ་བཟང་བསྟན་པ་འདི་ལ་དགོངས་པ་སྟེ། །
དེ་ཚེ་གངས་ཁྲོད་དཔྱོད་ལྡན་སྐྱེ་བོ་ནི། །
སྔོན་བསགས་ལས་ཀྱི་ནུས་པ་མི་དམན་པ། །
པ་ལ་ཆེར་རྒྱལ་བ་གཉིས་པའི་རྗེས་སུ་ཞུགས། །
མདོ་སྔགས་ལེགས་བཤད་བདུད་བརྩི་མྱོང་ཞེས་ཐོས། །
འོན་ཀྱང་རྒན་རབས་ལུགས་ལ་རབ་ཞེན་པའི། །
བོད་ཡུལ་མཁས་རློམ་འགའ་ཡིས་འདི་སྐད་སྨྲས། །
ཡིད་བྱེད་སྤངས་པ་དབུ་མའི་ལྟ་བ་སྟེ། །
ཁས་ལེན་བྲལ་བ་ཐལ་འགྱུར་ལུགས་མཆོག་ཡིན། །
དེ་ཕྱིར་ཀུན་རྫོབ་ཚད་གྲུབ་སྨྲ་བ་སོགས། །
རྟོག་གེའི་བརྡ་ཡིས་བཅིངས་པའི་གྲུབ་མཐའ་ལ། །
ཐལ་འགྱུར་ལུགས་སུ་རློམ་འདི་མི་འཐད་ཅེས། །
1:3]



II
D
བློ་ཆུང་དག་གིས་ལྐོག་གཏམ་ཡང་ཡང་སྨྲས། །
ཀྱེ་མ་ཀྱེ་ཧུད་ལས་འབྲས་སུན་ཕྱུང་ནས། ། །
དོན་དམ་གནས་ལུགས་འཇོག་པར་བྱེད་དོ་ལོ། །
སྟོང་པ་རྟེན་འབྱུང་དོན་དུ་འཆར་བ་ཡི། ། །
ཀླུ་སྒྲུབ་ལུགས་བཟང་འགོག་པར་བྱེད་དམ་ཅི། །
ཕྱིས་ནི་རོང་བོར་གྲགས་པའི་མཁས་རློམ་གྱིས། །
ཟླ་བའི་ལུགས་དེ་བློ་བཟང་གྲགས་པ་ཡིས། །
ཇི་བཞིན་བཀྲལ་མོད་འོན་ཀྱང་ཟླ་བའི་ལུགས། །
འཐད་པ་མིན་ཞེས་འཆལ་གཏམ་མང་དུ་སྨྲས། །
བློ་གྲོས་ཆུ་ཤེལ་དཀྱིལ་འཁོར་ཡོངས་སུ་རྫོགས། །
དྲི་མེད་རིགས་པའི་འོད་དཀར་ཕྱོགས་བཅུར་འཕྲོ། །
ཐུབ་བསྟན་ནམ་མཁའི་རྒྱུན་གྱུར་ཟླ་བ་ཡི། །
ལུགས་མཆོག་སྙིང་ནས་སྨོད་པའི་འབྱུང་པོའི་བྱ། །
འོན་ཀྱང་ཀླུ་སྒྲུབ་སྲས་པོ་ཙོང་ཁ་པའི། ། །
གསུང་ལ་དངོས་སུ་རྒོལ་བར་མ་ནུས་པས། །
ཟླ་བའི་ལུགས་དེ་འགོག་པ་ཡིན་ན་ནི། །
མཉམ་མེད་ཐུབ་པའི་དབང་པོའང་ཅིས་མི་འགོག །
དེ་ལྟར་མཁས་པར་རློམ་པའི་རོང་སྟོན་དེས། ། །
མཁས་འདོད་བསམ་པའི་གཞན་དབང་གྱུར་པའི་མཐུས། །
ཀླུ་སྒྲུབ་སྲས་ཀྱི་ནང་ནའང་མཁས་པའི་མཆོག །
འཇིགས་བྲལ་ཟླ་བའི་ལུགས་ནི་མི་འཐད་ཅེས། །
132



བླུན་རྨོངས་སློབ་མའི་འཁོར་ནང་རབ་ཏུ་བསྒྲགས། །
ཐལ་འགྱུར་ལུགས་མཆོག་འགྲེལ་ལ་ཟླ་མེད་པའི། །
བློ་བཟང་སྲས་པོ་མཁས་གྲུབ་ཆོས་རྗེ་དང་། །
ལྷན་ཅིག་བརྒལ་ལན་བྱེད་ཅེས་ཡང་ཡང་སྨྲས། །
དེ་ནས་ནམ་ཞིག་རོང་སྟོན་ཆེན་པོ་དེ། །
མཁས་གྲུབ་སྨྲ་བའི་སེང་གེའི་ནུས་མཐུ་ཡིས། །
བཀུག་པ་བཞིན་དུ་དེ་ཡི་མདུན་སར་ཕྱིན། །
སྨྲ་བའི་སེང་གེ་དེ་ཡིས་འདི་སྐད་གསུངས། །
ད་ནི་ཁྱོད་དང་ཁོ་བོ་རྩོད་པའི་དུས། །
འདི་ཉིད་ཡིན་གྱི་གཞན་དུ་མ་སེམས་ཤིག །
ཟླ་བའི་ལུགས་ལ་རྒོལ་འདོད་མུན་ཅན་ཁྱོད། །།
ཁོ་བོའི་ལུང་རིགས་རྡོ་རྗེས་གཞོམ་པར་བྱ། །
དེ་ཚེ་རོང་སྟོན་ཆོས་རྗེས་འདི་སྙམ་དགོངས། །
བདག་གིས་གཞན་ངོར་རྩོད་པར་དམ་བཅས་མོད། །
འདི་དང་ལྷན་ཅིག་རྩོད་པར་ག་ལ་ནུས། །
སྒྲ་སྙན་གྲགས་པ་ཐོབ་ཕྱིར་སྨྲས་པར་ཟད། ། །
འདིས་ནི་བྱིས་པའི་གནས་སྐབས་ཉིད་ན་ཡང་། །
རི་དབང་ལྟ་བུའི་མཁས་པ་ཕམ་བྱས་ན། །
ད་ནི་འདི་ལ་སུ་ཡིས་རྒོལ་བར་བྱེད། ། །
སྙམ་ནས་ཤིན་ཏུ་སྐྲག་སྟེ་འབྲོས་པར་བརྩམས། །
འགྲན་འདོད་ཕྲག་དོག་དྲུག་པོས་ཡིད་བསྐྱོད་པའི། །
1:33



བླུན་རྨོངས་སློབ་མ་དག་གིས་ཚིག་རྩུབ་ཀྱིས། །
རྒོལ་བའི་དཀྱིལ་འཁོར་བཤམས་པའང་བསམས་བཞིན་དཀྲུགས།།
དགག་སྒྲུབ་མཁས་པའི་བྱ་བ་སྤང་བྱར་སྨྲས། །
གང་ཞིག་མཁས་པ་རིང་ན་གནས་པའི་ཚེ། །
ལྷན་ཅིག་རྩོད་དོ་ཞེས་པའི་སྒྲ་བསྒྲགས་ནས། །
མངོན་དུ་གྱུར་ཚེ་འབྱོན་པའི་ཚུན་སྟོན་པ། ། །
འདི་ལས་ངོ་ཚར་གྱུར་པ་གང་ཞིག་ཡོད། །
གང་གི་བློ་གྲོས་ལུས་སྟོབས་ལས་འོངས་པའི། །
དངོས་སྟོབས་རིགས་པའི་སྦར་མོ་ཚེར་གཡོ་བས། །
ཕས་རྒོལ་གླང་པོ་ཀུན་གྱི་སྲོག་འཕྲོག་པ། །
མཁས་གྲུབ་སྨྲ་བའི་སེང་གེའི་ངང་ཚུལ་ཡིན། །
དེ་ནས་མཁས་གྲུབ་ཆོས་ཀྱི་རྒྱལ་པོ་ཡིས། །
རོང་སྟོན་དེ་ལ་འདི་སྐད་བཀའ་བསྩལ་ཏོ། །
ཁོ་བོའི་མདུན་སར་སྐྲག་ཅིང་ཞུམ་པ་འདི། །
དྲན་པར་གྱིས་ལ་ཕྱིན་ཆད་བག་ཡིད་སྡོམས། །
ཀླུ་སྒྲུབ་བློ་བཟང་དཔལ་ལྡན་ཟླ་བའི་ལུགས། །
སྙིང་གི་དཀྱིལ་དུ་ཆོངས་ལ་གུས་པར་བྱོས། །
ཞེས་གསུངས་དབུས་གཙང་མཁས་པ་མཐའ་དག་ཀྱང་། །
ཆོས་ཀྱི་རྒྱལ་པོའི་སྙན་པ་བརྗོད་པས་བྲེལ། །
མ་བསླབ་པར་ཡང་ཆོས་ཀུན་ཐུགས་སུ་ཆུད། །
མ་རྩོད་པར་ཡང་རྒོལ་བ་པམ་པར་བྱས། །
}
}



འབད་རྩོལ་མེད་པར་བསྟན་པའི་རྒྱལ་མཚན་བཟུང་། །
མཁས་གྲུབ་ཆོས་ཀྱི་རྒྱལ་པོའི་ཞབས་ལ་འདུད། ། ཅེས་བྱ་བ་ནི་སྨྲ་
བའི་ཉི་མ་དགེ་ལེགས་དཔལ་བཟང་པོས་རོང་སྟོན་ཆོས་རྗེ་རྨེག་མེད་པར་ཕམ་
པར་མཛད་པའི་ཚུལ་ཅུང་ཟད་བརྗོད་པའོ། །
དེ་ལྟར་ཇི་སྐད་བཤད་པ་འི་ཚུལ་གྱིས་མཁས་གྲུབ་ཆོས་ཀྱི་རྒྱལ་པོ་འདིས་
ནི་རྒྱལ་བའི་བསྟན་པ་ལ་འཆད་རྩོད་རྩོམ་གསུམ་གྱི་སྒོ་ནས་བྱ་བ་དཔག་ཏུ་མེད་
པ་མཛད་ཅིང་། ཐོས་པའི་དོན་རྣམས་ཚུལ་བཞིན་ཉམས་སུ་བླངས་པ ས་མངོན་
པར་རྟོགས་པའི་ཡོན་ཏན་ཡང་བསམ་གྱིས་མི་ཁྱབ་པ་མངའ་བ་ཞིག་སྟེ། དེ་
ཡང་གཙོ་བོར་འཆད་ཉན་མཛད་པའི་གནས་སྐབས་དེ་དག་ཏུ་ཡང་བསྟན་པ་
དང་སེམས་ཅན་འབའ་ཞིག་ལ་དགོངས་པའི་ཐུགས་ཀྱི་བསམ་པ་རྣམ་པར་དག་
པས་ཀུན་ནས་བསླངས་ཏེ། གདུལ་བྱ་རྣམས་མ་ནོར་བའི་ལམ་ལ་དྲངས་པའི་
ཕྱིར་དུ་ཐུགས་སྐྱོ་ཤས་དང་བཅས་པ་ཁོ་ནས་འཆད་པ་དང་། རྩོད་པ་དང་།
རྩོམ་པ་ལ་སོགས་པ་མཛད་ཀྱི། རྙེད་པ་དང་བཀུར་སྟི་ལ་སོགས་པ་ཇི་ཙམ་ཐོབ་
ན་སྙམ་ པའི་ ཕྱིན་ཅི་ལོག་གི་ རྟོག་ པ་ རྒྱུ་ བའི་ གོ་ སྐབས་ མ་ མཆིས་ པ་ཞིག་ སྟེ།
མཁས་གྲུབ་རྗེ་རང་ཉིད་ཀྱིས་མཛད་པའི་རྟོགས་པ་བརྗོད་པ་ལས་
སངས་རྒྱས་ལས་ཀྱང་དཀོན་པའི་གདམས་པ་མཆོག །
ཚང་ལ་མ་ནོར་སྔོན་མེད་བདུད་རྩིའི་རྒྱུན། །
དཀའ་སྤྱད་ལྟོས་མེད་བརྩེ་བས་བྱིན་ན་ཡང་། །
སྐལ་ངན་སྐྱེ་བོས་དུག་ལྟར་འགལ་བར་འཛིན། །
རླབས་ཆེན་ལུང་རིགས་བཤད་པའི་གྲུ་སྦྱར་ནས། །
གཞུང་ལུགས་ཆུ་གཏེར་ཆེ་ལ་ལེགས་ཁྲིད་ན། །
13，，



བློ་ཆུང་བྱིས་པ་ལྟ་བུ་འདི་དག་ནི། ། །
སྒྱིད་ལུག་ཞུམ་དང་འཇིགས་དང་གཏོལ་མེད་གྱུར། །
གཞུང་ལུགས་བཤད་པ་རྩྭ་ལྟར་དོར་བྱས་ནས། །
བསྡུས་པའི་ཐལ་འཕྲེང་མཛུབ་ཁྲིད་ཁོ་ན་ཡང་། །
དོན་ཆུང་ལས་ལ་ཚེ་ཟད་འགྱུར་མཐོང་ནས། །
བདག་ནི་འདི་ལ་འཇུག་པ་ལྷོད་པར་འགྱུར། །ཞེས་དང༌།
སྣུམ་འཛད་མར་མེ་ལྟ་བུའི་བསྟན་པ་འདི། །
ཁོ་བོའི་ལེགས་བཤད་གོ་ཆ་བློ་གྲོས་ཀྱིས། ། །
རྫོགས་ལྡན་བཞིན་དུ་བྱ་བར་ནུས་ན་ཡང་། །
སྐལ་ངན་རྣམས་ཀྱིས་ས་འོག་གཏེར་བཞིན་སྦས། །
ད་ནི་དུས་ལ་སྡོད་པ་མེད་པ་དང་། །
ལང་ཚོའི་དཔལ་ཡང་སྟོན་ཀའི་སྤྲིན་ལྟར་གཡོ། །
སྐྱེ་བོ་ཕལ་ཆེར་སྐལ་བ་མེད་མཐོང་ནས། །
མང་ཐོས་བདག་ནི་གཅིག་པུར་ཆོས་དོན་སེམས། །
ཚེ་འདི་འབའ་ཞིག་དོན་གཉེར་འཁོར་ནང་དུ། །
ཆགས་སྡང་འདུ་འཛིས་འདའ་བའི་གོ་སྐབས་ནས། །
རྩོད་པ་ལྷུར་ལེན་ཚིག་འགའི་བཤད་པ་ལ། ། །
མཁས་པ་ང་ནི་སྐྱུག་པ་བཞིན་དུ་བལྟ། །ཞེས་སོགས་དང་།ཡང་
སྐབས་ཤིག་ན།
དེ་ཕྱིར་མདོ་རྒྱུད་བླ་མའི་མན་ངག་དོན། །
ལེགས་པར་ཁོང་དུ་ཆུད་པས་ཡིད་དྲངས་ནས། །
1:3fG



ནམ་ཞིག་འདི་དོན་བསྒྲུབ་པར་འགྱུར་སྙམ་དུ། །
མཁས་པ་ང་ནི་འདི་ཉིད་འབའ་ཞིག་སེམས། །
མི་དབང་དུ་མའི་ཅོད་པན་ནོར་བུའི་འོད། །
རྐང་མཐིལ་རྡུལ་ལ་རྩེ་བ་ཐོབ་པ་དང་། །
རྩྭ་རྩེའི་ཟིལ་པས་སེན་མོ་ཉེར་མཆོད་པ། །
མཁས་པ་བདག་ལ་ཕན་པར་ཕྱི་མ་འགྱུར། །
ཟང་ཟིང་ལོངས་སྤྱོད་རྨི་ལམ་དཔལ་འབྱོར་དང་། །
མཚུངས་པར་རིག་ཅིང་རྒྱལ་བས་སྨད་མཐོང་ནས། །
མཁས་པ་བདག་ནི་བ་ཚྭའི་མཆོད་ཡོན་ལྟར། །།
རྙེད་བཀུར་གནས་ལ་མཐུན་པར་འཛིན་མ་ཡིན། །
བྲག་ཆའི་དབྱངས་ཀྱིས་བདག་རྒྱུད་ཁེངས་མི་འགྱུར། །
དུས་མིན་སྙན་གྲགས་བདུད་ཀྱི་ཕོ་ཉ་ནི། །
དེ་ལྟ་མིན་ཞེས་ཚིག་གི་མཆོད་སྦྱིན་ལ། ། །
མཁས་པ་བདག་ནི་རེ་བ་ལྷུར་མི་བྱེད། །ཅེས་གསུངས། ཞིབ་ཏུ་ནི་
རྟོགས་པ་བརྗོད་པ་བཀའ་འབུམ་ན་བཞུགས་པ་ལས་ཤེས་པར་བྱ་ཞིང༌། རྗེ་
རང་ཉིད་ཀྱི་རྟོགས་བརྗོད་ལེགས་པར་བལྟས་ན། ཐུབ་པའི་གསུང་གི་གསང་བ་
ཐམས་ཅད་ལ་ལྐོག་ཏུ་མ་གྱུར་པའི་སྤྱན་མངའ་བའི་ཤིང་རྟ་ཆེན་པོར་ཞལ་གྱིས་
བཞེས་འདུག་སྟེ། བློ་མིག་ནང་ནས་བསྒྲིབས་པ་རྣམས་ཀྱིས་ཇི་ལྟར་བྱས་ཀྱང་མི་
རྟོགས་པར་སྣང་ངོ༌། །མདོར་ན་རྗེ་བླ་མ་འདིས་ནི་རྙེད་པ་དང་། བཀུར་སྟི་
དང་། ཚིགས་སུ་བཅད་པའི་ངོར་མི་བལྟ་བར་གཅིག་ཏུ་བསྟན་པ་དང་སེམས་
ཅན་ལ་དགོངས་པས་རྒྱལ་བའི་བསྟན་པ་ལ་འཆད་རྩོད་རྩོམ་གསུམ་གྱི་སྒོ་ནས་བྱ་
1:;



བ་དཔག་ཏུ་མེད་པ་མཛད་པ་ནི། བདག་ཉིད་ཆེན་པོ་འདིའི་རྣམ་པར་ཐར་
པའི་གཙོ་བོ་ཡིན་ལ། གཞན་ཡང་། བདག་ཉིད་ཆེན་པོ་འདི་ནི་སྐྱེ་བ་དུ་མར་
ཚངས་སྤྱོད་ལ་གོམས་པའི་མཐུས། སྐུ་ཚེ་འདིར་ཡང་ལྷག་པ་ཚུལ་ཁྲིམས་ཀྱི་
བསླབ་ང་མིག་གི་འབྲས་བུ་ལྟར་གཅེས་པར་བསྲུང་བར་མཛད་པས། ངུར་སྨིག་
གི་རྒྱལ་མཚན་འཆང་བ་རྣམས་ཀྱི་གཙུག་གི་ནོར་བུར་གྱུར་ཅིང་། དེར་མ་ཟད་
སེམས་ཅན་གྱི་སྡུག་བསྔལ་ཐུགས་ལ་བསམ་པ་ཙམ་གྱིས་སྙིང་རྗེའི་ཆུ་འཛིན་རང་
དབང་མེད་པར་གཡོས་ཏེ། སྤྱན་ཆབ་ཀྱི་རྒྱུན་བཅད་པར་མི་ནུས་པ་ཞིག་ཀྱང་
ཡོད་པར་འདུག་སྟེ། འདི་ནི་དུས་གསུམ་གྱི་རྒྱལ་བ་སྲས་དང་བཅས་པས་ཀྱང་
བསྟོད་པའི་ཕྲེང་བས་བསྔགས་པར་འོས་པའི་མངོན་པར་རྟོགས་པའི་ཡོན་ཏན་
བླ་ན་མེད་པ་ཡིན་མོད་ཀྱི། དེ་ལྟ་བུའི་ཐུགས་རྗེ་ཆེན་པོ་མངའ་བའི་ཚུལ་ཅུང་
ཟད་འོག་ནས་འཆད་པར་འགྱུར་རོ། །མདོར་ན་སེམས་དཔའ་ཆེན་པོ་རྟག་ཏུ་
ངུས་ཆོས་འཕགས་བསྟེན་པ་ཇི་ལྟ་བ་བཞིན་དུ། རྗེ་བླ་མ་འདི་ཉིད་ཀྱིས་ཀྱང་རྗེ་
བཙུན་ཙོང་ཁ་པ་ཆེན་པོ་སྒྲུབ་པའི་མཆོད་པས་མཉེས་པར་མཛད་དེ། གསུང་གི་
བདུད་རྩི་རྒྱུན་མི་ཆད་པར་བཞེས་པའི་མཐུས། ས་ལམ་གྱི་རྟོགས་པ་ཁྱད་པར་
ཅན་ཐུགས་རྒྱུད་ལ་འཁྲུངས་ ང་་ཞིག་ཡིན་ཏེ། རྗེ་བླ་མ་འདི་ཉིད་ལ་ལྟ་བའི་
གནད་ལ་ སོགས་པ་ ཤིན་ ཏུ་ པྲ་བ་ གཅིག་བྱུང་བའི་ དུས་སུ། ནུབ་གཅིག་རྗེ་
བཙུན་ཙོང་ཁ་པ་ལ་གསོལ་བ་དྲག་ཏུ་བཏབ་པས། དེའི་ནུབ་མོ་རྒྱལ་བ་ཙོང་ཁ་
པ་མནལ་ལམ་དུ་བྱོན་ཏེ། འོད་སྲུང་ལེའུ་ཚར་གཅིག་ གསུངས་ པའི་སྣང་བ་
གཅིག་བྱུང་། དེ་ནས་བཟུང་སྟེ་དངོས་འཛིན་གྱི་འཁྲུལ་བ་རྩ་བ་ནས་ཞིག་སྟེ།
ཆོས་རྣམས་ཀྱི་གནས་ལུགས་ཇི་ལྟ་བ་བཞིན་དུ་མངོན་དུ་གྱུར་པའི་རྟོགས་པ་ཁྱད་
པར་ཅན་འཁྲུངས་འདུག་སྟེ། དེ་ལྟར་ཡང་པཎ་ཆེན་དགེ་འདུན་གྲུབ་ཀྱིས།
1:



རྨི་ལམ་ན་ཡང་རྗེ་བཙུན་ཙོང་ཁ་པས། །
འོད་སྲུང་ལེའུ་གསལ་བར་གསུངས་པའི་ཚེ། །
ལྟ་བ་འཁྲུལ་བའི་དྲི་མ་ཀུན་བཅོམ་ནས། །
ཆོས་ཉིད་མངོན་དུ་གྱུར་ལ་གསོལ་བ་འདེབས། །ཞེས་པ་ཡང་མཛད་
དོ། །གཞན་ཡང་། རྗེ་བླ་མ་འདི་ཉིད་ལ་ལྷག་པའི་ལྷ་དང་གྲུབ་ཆེན་དུ་མས་
སྐུའི་སྣང་བ་བསྟན་ཅིང་བྱིན་གྱིས་བརླབས་པའི་ཚུལ་བསམ་གྱིས་མི་ཁྱབ་པ་ཞིག་
ཡོད་དེ། ལན་ཅིག་ཧེ་རུ་ཀ་བྱོན་ནས། ང་སྒྲུབ་པའི་རྒྱ་བོད་ཀྱི་ཡིག་ཆ་ལ་བློ་
བཟང་གྲགས་པའི་ཡིག་ཆ་ལས་བཟང་བ་མ་བྱུང་གསུངས། འོ་ན་བདག་གིས་
ཀྱང་རྗེ་བླ་མའི་ཡིག་ཆའི་སྟེང་ནས་སྒྲུབ་པར་ཞུ་ཞུས་པས། ཧེ་རུ་ཀ་དགྱེས་ནས་
བླ་མ་དང་ཧེ་རུ་ཀ་དབྱེར་མེད་དུ་སོང་སྟེ། འཁོར་ལོ་བདེ་མཆོག་གི་བཀའ་
གནང་ཞིང་། ཧེ་རུ་ཀའི་ཞལ་ནས། ད་ལྟ་ངའི་དཀྱིལ་འཁོར་རི་རབ་ཀྱི་རྩེ་ན་
ཡོད་པ་ཡིན། ཡར་ངོ་མར་ངོའི་ཚེས་བཅུ་བཟུང་ན་དངོས་སུ་འོང་ཞིང་མཁའ་
སྤྱོད་དུ་འགྲོ་བ་ལ་དཀའ་ལས་མེད་དེ་བྱེད་མཁན་ཉུང་ཞེས་གསུངས་སོ། །ཡང་
ལན་ཅིག་བུད་མེད་སྔོན་མོ་མཛེས་པ་གཅིག་བྱུང་ནས། རིགས་ཀྱི་བུ་ཁྱོད་ཀྱིས་
སྙིང་པོ་ ཀྱི་ རྡོ་ རྗེའི་ མངོན་ དཀྱིལ་ འགྲེལ་ པ་ སོགས་ རྩོམས་ཟེར་ བ་བྱུང་བས།
བརྟག་གཉིས་ཀྱི་འགྲེལ་པ་མངོན་དཀྱིལ་མཆོད་ཕྲེང་སྨོན་ལམ་ཤིས་བརྗོད་དང་
བཅས་པ་མཛད་ཚར་དུས་ཀྱི་རྡོ་རྗེ་དངོས་སུ་བྱོན་ནས་དབང་བསྐུར་བྱིན་གྱིས་
བརླབས་པ་སོགས་ལྟས་ཁྱད་པར་ཅན་མང་དུ་བྱུང་ཞིང་། མི་ཁྱོད་ཀྱིས་ངའི་
བསྐྱེད་རྫོགས་ཀྱི་གནད་ཕྱིན་ཅི་མ་ལོག་པར་རྟོགས་ནས་ལེགས་བཤད་འདི་ལྟ་བུ་
གཅིག་ཐོན་པ་ཨེ་མ་ངོ་མཚར་ཆེ་ཞེས་གསུངས། ཡང་ལན་ཅིག་ལྷ་མོ་དབྱངས་
ཅན་མ་བྱོན་ཏེ། ང་རྗེ་བཙུན་འཇམ་དབྱངས་ཀྱི་ཡུམ་ཡིན། སྒྲ་སྙན་ངག་ལ་



མཁས་པར་འདོད་ན་ཁོ་མོ་བསྟེན་དགོས་པ་ཡིན། ངས་ཤེས་ཟེར་བ་མང་སྟེ།
རྗེ་བླ་མའི་འོག་ནས་སྒྲ་སྙན་ངག་ལ་ཁྱེད་རང་མཁས་སོ། །གཞན་ཁྱོད་ལས་ལྷག་
པ་མེད། འོན་ཀྱང་ང་རྒྱལ་མ་ཆེ་དགྲ་མང་བ་ཡིན། ཞེས་གསུངས། ཡང་ལན་
ཅིག་རྒྱལ་པོ་ཨིནྡྲ་བྷུ་ཏི་བྱོན་ནས། བླ་མ་རྡོ་རྗེ་འཆང་ཆེན་པོ་འདི་འཕགས་
ལུགས་ཀྱི་གསང་བ་འདུས་པ་ལ་མཁས་ཤིང་གྲུབ་པ་བརྙེས་པ་ཡིན། ཁྱོད་ཀྱང་
འདིའི་ཞབས་རྡུལ་སྤྱི་བོས་ལོངས་ཤིག་ཅེས་གསུངས། འདི་ནི་འབྲེལ་ཤིན་ཏུ་ཆེ་
བ་གཅིག་ཡོད་དེ། རྗེ་ཙོང་ཁ་པ་ཆེན་པོས་དངོས་སུ་མཁས་གྲུབ་རྗེ་ལ། ཁྱེད་རྗེ་
འགོས་ཀྱི་ སྐུ་ སྐྱེ་ ཡིན་ པས་ གསང་ འདུས་ འཕགས་ ལུགས་ ལ་ མཁས་ པ་ ཡིན་
གསུངས། དེས་ན་རྗེ་འགོས་ཀྱི་རྣམ་པར་ཐར་པ་ཐམས་ཅད་བདག་ཉིད་ཆེན་པོ་
འདིའི་རྣམ་པར་ཐར་པར་ཤེས་པར་གྱིས་ཤིག འོ་ན་རྗེ་བླ་མ་འདི་མཁས་གྲུབ་ལྷ་
དབང་བློའི་སྐུ་སྐྱེར་གྲགས་པ་ཇི་ལྟར་ཡིན་ཞེ་ན། འདི་ལ་མཁས་གྲུབ་རྗེ་རང་
ཉིད་བྱིས་པ་གཞོན་ནུའི་ དུས་སུ་སྐུ་ སྐྱེ་ གསལ་པོར་དྲན་པ་ ཤིན་ ཏུ་ དག་ པར་
འདུག་པས། མཁས་གྲུབ་ལྷ་དབང་བློའི་སྐུ་སྐྱེ་ཡིན་པར་མངོན་ནོ། ། མཁས་
གྲུབ་ལྷ་དབང་བློ་དེ་ཡང་གཞུང་ལུགས་རབ་འབྱམས་ཀྱི་དོན་ལ་མཁྱེན་པ་ཐོགས་
མེད་དུ་རྒྱས་ཤིང་། ལྷག་པའི་ལྷས་ཀྱང་དངོས་སུ་བྱིན་གྱིས་བརླབས་པའི་རྣལ་
འབྱོར་གྱི་དབང་ཕྱུག་ཆེན་པོ་ཞིག་ཡིན་པར་འདུག་སྟེ། ཁོང་མདོལ་ཆུང་ན་
བཞུགས་པའི་དུས་སུ་མདོལ་ཆུང་དམག་གིས་བསྐོར་ནས་གང་ལ་ཡང་འབྱོན་མ་
ནུས་པར་དེ་ཀར་ཡུན་རིང་བཞུགས་དགོས་པ་བྱུང་བའི་ཚེ། ལན་ཅིག་རྗེ་བཙུན་
སྒྲོལ་མ་ལ་ཁོང་གིས་གསོལ་བ་བཏབ་པས། ནམ་མཁའི་མཐོངས་སུ་རྗེ་བཙུན་མ་
དངོས་སུ་བྱོན་ཏེ། རིགས་ཀྱི་བུ་ཁྱོད་རང་ཡར་ཤོག་གསུངས། ཕྱག་གིས་ནམ་
མཁའི་མཐོངས་ལ་ཁྱེར་ཏེ་ཁོང་རང་ཇི་ལྟར་བཞེད་པའི་ གནས་ སུ་བསྐྱལ་བ་
1 1༩)



སོགས་བསམ་གྱིས་མི་ཁྱབ་པའི་རྣམ་པར་ཐར་པ་ཡང་འདུག་གོ །དེས་ན་རྗེ་བླ་
མ་འདིས། བོད་ཡུལ་འདིར་ སྐྱེ་ བ་ ཁ་ ཤས་བཞེས་འདུག་ཀྱང་། གཙོ་བོར་
ཐམས་ཅད་མཁྱེན་པ་དགེ་ལེགས་དཔལ་བཟང་པོར་སྐུ་སྐྱེ་བ་བཞེས་པ་འདི་ཉིད་
ཡིན་ཏེ། སྐུ་ཚེ་འདི་ལ་ནི་རྗེ་བཙུན་འཇམ་དབྱངས་ཀྱི་རྣམ་འཕྲུལ་རྗེ་ཙོང་ཁ་པ་
ཆེན་པོའི་བསྟན་པ་ལ་བྱ་བ་དཔག་ཏུ་མེད་པ་མཛད་ལ། རྒྱ་གར་དུ་འཁྲུངས་
པའི་དུས་སུ། ལྷག་པའི་ལྷ་དང་པཎྜི་ཏ་དུ་མས་བོད་ཡུལ་དུ་སྐྱེ་བ་ལོངས་ཞེས་
ཡང་ཡང་བསྐུལ་བའི་དོན་ནི། རྗེ་བཙུན་ཙོང་ཁ་པ་ཆེན་པོའི་བསྟན་པ་རྣམ་
པར་དག་པ་འདི་ཉིད་རྒྱས་པར་བྱ་བའི་སླད་དུ་བསྐུལ་བ་ཡིན་པའི་ཕྱིར་རོ། །
དེས་ན་སྐུ་སྐྱེ་སྔ་མ་འགའ་ཞིག་བོད་དུ་སྐྱེ་བ་བཞེས་འདུག་པ་ནི་རྒྱལ་བ་ཙོང་ཁ་
པའི་བསྟན་པ་རིན་པོ་ཆེ་འདིའི་རྒྱུད་སྨིན་བྱེད་དུ་བྱོན་པ་ཡིན་པར་གདོན་མི་
ཟའོ། །འདི་དག་སྐུ་ཚེ་སྔ་མའི་ལོ་རྒྱུས་ཀྱི་སྐབས་སུ་འབྱུང་རྒྱུ་ཡིན་ཡང་སྐབས་
འདིར་ཞར་བྱུང་དུ་བཤད་ཅིང་། ལོ་རྒྱུས་སྔ་མ་རྒྱ་གར་དུ་སྐུ་སྐྱེ་བ་བཞེས་པའི་
དབང་དུ་བྱས་སོ། །མདོར་ན་སྐྱེ་བ་དུ་མར་ལྷག་པའི་ལྷས་རྗེས་སུ་བཟུང་ཞིང་
བྱིན་གྱིས་བརླབས་པ། ཆོས་རྣམས་ཀྱི་གནས་ལུགས་སྟོང་པ་ཉིད་མངོན་སུམ་དུ་
གཟིགས་པས། ཉོན་མོངས་པའི་གཡུལ་ངོ་ཕམ་པར་མཛད་པ། བདག་པས་
གཞན་གཅེས་པའི་བྱང་ཆུབ་ཀྱི་སེམས་བཅོས་མ་མ་ཡིན་པ་ཐུགས་རྒྱུད་ལ་མངའ་
བས་འགྲོ་བ་ཀུན་ལ་བུ་གཅིག་པ་ལྟར་བརྩེ་བའི་རྣལ་འབྱོར་གྱི་དབང་ཕྱུག་དགེ་
ལེགས་དཔལ་བཟང་པོ་ཞེས་གྲགས་པ་དེ་ཉིད། ཉོན་མོངས་པའི་གཡུལ་ལས་
རྣམ་པར་རྒྱལ་བའི་གོ་འཕང་བརྙེས་པའི་སྟོབས་ཀྱིས་ཕྱི་རོལ་གྱི་འབྱུང་པོ་རྣམས་
ཀྱིས་གླགས་ལྟ་བ་དང་། བར་ཆད་རྩོམ་པའི་གོ་སྐབས་མེད་པ་ཞིག་ཡིན་ཏེ། རྗེ་
བླ་མ་འདི་ནི་དཔལ་འཁོར་སྡེ་ཆེན་གྱི་མཁན་པོ་མཛད་པའི་དུས་སུ། དབྱར་



ཆོས་གཅིག་གྲོལ་ནས་རི་ནང་ཕྱོགས་ལ་ལྗོངས་རྒྱུར་བྱོན། སྤང་གཤོང་གཅིག་ཏུ་
གསོལ་ཇ་མཛད་ནས་དཔོན་སློབ་རྣམས་གྲལ་ལ་བཞུགས་པའི་ཚེ། ནམ་མཁར་
གློ་བུར་དུ་སྤྲིན་འདུས་ནས་ཆར་དྲག་པོ་བསམ་གྱིས་མི་ཁྱབ་པ་ཞིག་དང་མཉམ་
དུ་དཔོན་སློབ་རྣམས་ཀྱི་ཐད་རང་དུ། ནམ་མཁའ་ནས་ཐོག་བབས་བྱུང་བ།
དེ་མ་ཐག་རྗེ་ཉིད་ཀྱིས་སྡིགས་མཛུབ་མཛད་པས། སྟེང་གི་ནམ་མཁའ་ལ་བསྡད་
ནས་འབབ་མ་ཐུབ་པ་དེའི་དུས་ཀྱི་གྲལ་ལ་འཁོད་པ་ཐམས་ཅད་ཀྱིས་མཐོང་།
དེ་ནས་རྗེ་ཉིད་ཀྱིས་གྲྭ་བ་རྣམས་ལ་ད་ཐོག་འདི་ཕྱོགས་གང་ལ་བསྒྱུར་གསུངས་
པས། ཁོང་རྣམས་ ཀྱིས་བྲག་རི་གཅིག་འདུག་པ་དེ་ལ་བསྒྱུར་བར་ཞུས་པས།
རྗེ་ཉིད་ཀྱི་ཤངས་ནས་སིང་སྒྲ་དང་བཅས་པའི་རླུང་གཅིག་བུས་ནས་བྲག་རིའི་
ཕྱོགས་ལ་སྡིགས་མཛུབ་མཛད་པས། གློག་དམར་འཁྱུག་ཅིང་འབྲུག་སྒྲ་དྲག་པོ་
སྒྲོགས་ གྲག་། ཐོག་དེ་བྲག་རིའི་ཕྱོགས་ལ་འཁྱོགས་ནས་བྲག་རི་དེ་ཐལ་བར་
བྱས་པ་ཀུན་གྱིས་མཐུན་སྣང་དུ་བྱུང་འདུག་ལ། འདི་ནི་ཐམས་ཅད་ལ་གྲགས་
མོད་ཀྱི། འོན་ཀྱང་ཁོ་བོས་འཇམ་དབྱངས་ཀུན་དགའ་བདེ་ལེགས་རིན་ཆེན་
རྒྱལ་མཚན་དེ་ང་ལ་བཟང་པོའི་གསུང་ལས་དངོས་སུ་ཐོས་སོ། ། གཞན་ཡང་རྗེ་
བླ་མ་འདིས་བ་སོ་ལྷུན་གྲུབ་བདེ་ཆེན་ལ་ཞིག་གསོ་མཛད་པའི་ཚེ། དེའི་གཙང་
ཁང་དེ་ན་བར་སྐབས་ཞིག་ནས། སྨོན་འགྲོ་རྒྱལ་པོ་ཆགས་པ་གཅིག་བྱུང་འདུག་
པས། དེ་ལ་རྗེ་བླ་མ་འདིས་རྒྱལ་ པོའི་མདོས་ སོགས་རྟེན་ཐམས་ཅད་ཕྱི་ ལ་
བསྒྱུར་ནས་བགེགས་བསྐྱེད་ཟབ་མོ་གཅིག་མཛད་པས། དེའི་གཙང་ཁང་གི་ཉེ་
འཁོར་ན་གནས་པའི་མི་དང་ཁྱི་ལ་སོགས་པ་ཐམས་ཅད་རང་དབང་མེད་པར་
དྲན་པ་སྟོར་ཏེ། འགྱེལ་བ་སོགས་བྱུང་འདུག་ལ། འདི་དག་ནི་བདག་ཉིད་
ཆེན་པོ་འདིའི་རྣམ་པར་ཐར་པ་ཆེས་ཕྲ་བ་ཡིན་མོད་ཀྱི་འོན་ཀྱང་འཕྲོས་དོན་
1 ]?



ཙམ་དུ་བཀོད་དོ། །མདོར་ན་རྗེ་བླ་མ་འདི་ནི་རྒྱུད་སྡེ་ནས་ཇི་ལྟར་བཤད་པ་
ལྟར་གྱི་བསྐྱེད་རྫོགས་ཀྱི་རྟོགས་པ་མཐར་ཕྱིན་པ་མངོན་སུམ་ དུ་མཛད་ཅིང་།
བསྟན་སྲུང་རྒྱ་མཚོའི་ཚོགས་ཀྱིས་ཀྱང་བྲན་བཞིན་དུ་བཀའ་སྒྲུབ་པའི་སྟོབས་
ཀྱིས། རྗེ་བླ་མ་གང་དུ་ཕེབས་པ་དེར་འབྱུང་པོའི་གནོད་པ་ཅུང་ཟད་ཀྱང་མི་
འབྱུང་ཞིང་། བརྒྱ་ལ་་གལ་ཏེ་བྱུང་ན་ཡང་སྐུའི་རྒྱལ་མཚན་མཐོང་བའམ། ན་
བཟའ་སོགས་བྱིན་རླབས་ཅན་གྱི་རྟེན་བསྐུར་བ་ཙམ་གྱིས་རང་དབང་མེད་པར་
ཞི་འགྲོ་བ་ངེས་ཅན་དུ་ཡོད་པར་འདུག་གོ །འོ་ན་རྒྱུད་སྡེ་ནས་བཤད་པ་ལྟར་གྱི་
བསྐྱེད་རྫོགས་ཀྱི་རྟོགས་པ་ཁྱད་པར་ཅན་ཇི་ལྟར་མངའ་ཞེ་ན། དེ་ནི་དབང་པོ་
རྣོན་པོས་བརྡ་གོ་བ་ཙམ་ཞིག་ནི་གོང་དུ་བསྟན་ཟིན་ལ། ཞིབ་ཏུ་ནི་སྔགས་བླ་
མེད་ཀྱི་ཐུན་མོང་མིན་པའི་གདུལ་བྱ་སྣོད་ལྡན་མ་གཏོགས་པ་རྣམས་ལ་སྒྲོག་པ་
ནི་གནས་མིན་ཞིང་སྐབས་མེད་པས། གསང་བ་ཁོ་ནར་ལྷུར་མཛད་འ དུག་གོ །
འདིར་སྨྲས་པ། །
ས་གསུམ་འགྲོ་བ་ཀུན་ལ་བརྩེ་བའི་མ། །
མ་ནོར་ལམ་སྟོན་འཇམ་དཔལ་དབྱངས་ཀྱི་སྲས། །
སྲས་བཅས་རྒྱལ་བས་རྗེས་བཟུང་དགེ་ལེགས་དཔལ། །
མདོ་སྔགས་བསྟན་པའི་བདག་པོ་དེ་ལ་འདུད། །
མང་ཐོས་ལུང་གི་ཆུ་ཁུར་ཅི་ཡང་འཛིན། །
དྲི་མེད་རིགས་པའི་གློག་ཕྲེང་དྲ་བས་མཛེས། །
དགག་སྒྲུབ་གནམ་ལྕགས་བྱེ་བ་འབེབས་མཁས་པ། །
མཁས་མཆོག་དབྱར་སྐྱེས་དབང་པོ་དེ་ལ་འདུད། །
འཇམ་དབྱངས་མཁྱེན་པའི་ཉི་འོད་ཀྱིས་ཕྱེ་བའི། །



གང་གི་བློ་གྲོས་འདབ་སྟོང་ལྡན་པ་ཡིས། །
སྐལ་ལྡན་བུང་བ་ཀུན་གྱི་དགའ་སྟོན་བསྒྲུབས། །
ལེགས་བཤད་སྦྲང་རྩིའི་འབྱུང་གནས་དེ་ལ་འདུད། །
ཐུབ་བསྟན་ལྷུན་པོའི་སྤོ་ལ་གནས་བཅས་ཤིང་། །
རྣམ་དཔྱོད་མིག་སྟོང་ལྷག་པར་གསལ་བ་ཅན། །
སྔོན་མེད་ལྷ་ཡི་དབང་པོ་དགེ་ལེགས་དཔལ། །
སྐལ་ལྡན་འདོད་ལྷའི་སྐྱབས་གཅིག་དེ་ལ་འདུད། །
ཁྱོད་ཀྱི་རིགས་ཚུལ་རྡོ་རྗེ་འབར་བ་ཡིས། །
ཕས་རྒོལ་ལྷ་མིན་ཕམ་པར་བྱས་པ་དང་། །
མཉམ་དུ་དཔལ་ལྡན་ཟླ་བའི་གཞུང་ལུགས་ཀྱང་། །
ལོག་རྟོག་མུན་པའི་སྒྲིབ་གཡོགས་ཀུན་དང་བྲལ། །
མདོར་ན་འཆི་མེད་ཆོས་ཀྱི་རྒྱལ་པོ་ཆེ། །
གང་གི་དྲིན་གྱིས་ཡོངས་སུ་རྒྱས་གྱུར་པ། །
མཁས་གྲུབ་སྐབས་གསུམ་དབང་པོ་གང་དེ་ཡིས། །
གསུང་རབ་ཡོངས་འདུའི་ལྗོན་པ་བདག་གིར་བྱས། །
མཁས་པའི་གཙུག་རྒྱན་ཁྱོད་ཀྱི་མདུན་སར་ནི། །
མཁས་རློམ་ཕལ་ཆེར་མི་སྨྲའི་བརྟུལ་ཞུགས་འཛིན། །
རིག་གནས་ཀུན་ལ་ཐོགས་མེད་པཎ་ཆེན་ཡང་། །
ཁྱོད་ཀྱི་མདུན་སར་རྩོད་གཡོའི་ཟོལ་ལ་བརྟེན། །
གང་གི་རྩོམ་པ་པད་དཀར་ཕྲེང་བ་ཡིས། །
ཐུབ་བསྟན་ཆུ་མཚོར་མཛེས་པའི་དཔལ་བྱིན་ཏེ། །
11:4



སྐལ་ལྡན་གདུལ་བྱའི་ཡིད་རབ་འཕྲོག་བྱེད་པའི། །
འཇམ་དབྱངས་སྲས་པོ་ཁྱོད་ནི་བསྟན་པའི་དཔལ། །
དེ་ལྟར་ཁྱོད་ཀྱིས་ཐུབ་པའི་བསྟན་པ་ལ། །
འཆད་རྩོད་རྩོམ་པས་བྱ་བ་དཔག་མེད་མཛད། །
སྒྲུབ་པ་སྙིང་པོར་མཛད་པའི་ཚུལ་ཡང་བསྟན། །
ལུང་རྟོགས་བསྟན་པའི་མངའ་བདག་ཁྱོད་ལ་འདུད། །
མགོན་ཁྱོད་ལྟ་བའི་གནད་ལ་དཔྱོད་པའི་ཚེ། །
མཉམ་མེད་ཆོས་ཀྱི་རྒྱལ་པོ་ཙོང་ཁ་པས། །
མནལ་ལམ་འོད་སྲུང་ལེའུ་གསལ་བར་གསུངས། །
དངོས་འཛིན་འཁྲུལ་བ་སྤངས་ལ་བདག་ཕྱག་འཚལ། །
ཧེ་རུ་ཀ་ཡིས་དབང་བཞི་རྫོགས་པར་བསྐུར། ། །
དགྱེས་པ་རྡོ་རྗེས་དབུགས་དབྱུང་བྱིན་གྱིས་བརླབས། །
ཨིནྡྲ་བྷུ་ཏིའི་གསུང་གིས་གནང་བ་བསྩལ། །
མཁས་པ་ཁྱོད་ནི་གྲུབ་པའི་དབང་ཕྱུག་ལགས། །
ལྷག་པར་ངག་དབང་ལྷ་མོ་དབྱངས་ཅན་མས། །
རྗེས་བཟུང་བསྟོད་པའི་ཕྲེང་བས་ཡང་ཡང་བསྔགས། །
གསུང་རབ་ཀུན་ལ་ཐོགས་མེད་སྤོབས་པ་བྱིན། །
མཁས་པ་ཁྱོད་ནི་ངག་གི་དབང་ཕྱུག་ལགས། །
མ་རུངས་བདུད་སྡེ་ཀུན་གྱི་ཆོ་འཕྲུལ་གྱིས། །
མེ་དཔུང་གནམ་ལྕགས་ཁྱོད་ལ་ཕབ་བྱུང་བ། །
དེ་ཉིད་ཁྱོད་ཀྱིས་མཛུབ་མོའི་རྩེ་ལ་ཐོགས། །
】:4;



སྡིག་ཅན་འཁོར་བཅས་སྐྱེངས་པར་མ་གྱུར་ཏམ། །
ཡང་ན་ཁྱོད་ཉིད་ཁྲོ་བོའི་དབང་པོ་རུ། །
མཚོན་ཕྱིར་སྡིགས་མཛུབ་རྩེ་ལ་མེ་དཔུང་ནི། ། །
ལྡིང་ཞིང་རབ་ཏུ་ཆགས་པའི་ཟློས་གར་འདི། །
དཀར་ཕྱོགས་ལྷ་ཡིས་སྤྲུལ་པར་མ་གྱུར་ཏམ། །
གང་གི་སྐུ་ཡི་དཀྱིལ་འཁོར་མཐོང་བའམ། །
གསུང་གི་འོད་ཟེར་ཐོས་པ་ཙམ་གྱིས་ཀྱང་། །
བདུད་རིགས་མུན་པའི་ཚོགས་རྣམས་འབྲོས་བྱེད་པ། །
མཁས་གྲུབ་སྨྲ་བའི་ཉི་མས་བདག་སྐྱོངས་ཤོག །
(གསུམ་པ། )
དམ་ཅན་རྒྱ་མཚོས་འཕྲིན་ལས་སྒྲུབ་ཚུལ།
༈ གསུམ་ པ་དེ་ལྟར་མཛད་པས་ དམ་ ཅན་ རྒྱ་མཚོས་བསྔགས་ ཤིང་
འཕྲིན་ལས་སྒྲུབ་པར་ཁས་བླངས་པའི་ཚུལ་ནི། དེ་ཡང་རྗེ་བླ་མ་འདི་ཉིད་རྒྱལ་
བའི་བསྟན་པ་ལ་བཤད་སྒྲུབ་ཀྱི་སྒོ་ནས་བྱ་བ་དཔག་ཏུ་མེད་པ་མཛད་པའི་ཚེ་ན།
དཀར་ཕྱོགས་ལ་མངོན་པར་དགའ་བའི་ལྷ་དང་ཀླུ་དང་གནོད་སྦྱིན་སོགས་ཀྱིས་
བསྟོད་པའི་ཕྲེང་བས་བསྔགས་པར་མ་ཟད་ཀྱི། ལྷག་པའི་ལྷ་དང་བསྟན་སྲུང་
དམ་ཅན་རྒྱ་མཚོའི་ཚོགས་ཀྱིས་ཀྱང་ཆོས་ཀྱི་རྒྱལ་པོར་མངའ་གསོལ་བའི་སྒོ་ནས་
ལན་ཅིག་མ་ཡིན་པར་བསྔགས་པ་བརྗོད་པར་མཛད་པ་ཡིན་ནོ། །ཞེས་ཐོས་ཏེ།
ལན་ཅིག་བཅོམ་ལྡན་འདས་རྡོ་རྗེ་འཇིགས་བྱེད་དངོས་སུ་བྱོན་ནས་བླ་མ་རྡོ་རྗེ་
འཆང་ཆེན་པོའི་ཟབ་མོའི་ལམ་གྱི་ལུས་ཡོངས་སུ་རྫོགས་པར་བྱེད་པ་ལ་མགོན་
ཁྱོད་མཆོག་ཏུ་བསྔགས་སོ། །ཞེས་དབུགས་དབྱུང་ངོ༌། །ཡང་ལན་ཅིག་ཡི་དམ་
1 14)



བྱོན་ནས། བླ་མ་དང་རྡོ་རྗེ་འཆང་ཆེན་པོའི་ཆོས་ཀྱི་དུང་ཆེན་འབུད་པ་ལ་ཁྱོད་
བསྔགས་སོ་ཞེས་གསུངས། ཡང་ལན་ཅིག་ཡེ་ཤེས་ཀྱི་མགོན་པོ་ཕྱག་དྲུག་པ་
འཁོར་བཅས་བྱོན་ནས། ཤཱ་ས་ནའི་སྔགས་བགྲང་ཞིང་སྐོར་བ་བྱས་ཏེ། ཁྱོད་
ཀྱིས་ངའི་ཡིག་ཆ་ ལས་ ཁ་ཚར་དང་བཅས་ པ་ རྩོམས་ཞེས་བསྐུལ་ལོ། ། ཡང་
གཤིན་རྗེ་ཆོས་རྒྱལ་ལ་པོ་བརྒྱད་མོ་བརྒྱད་ཀྱིས་བསྐོར་བ་བྱོན་ནས། བདག་ཅག་
རྣམས་ནི་གཤིན་རྗེ་གཤེད་ཀྱི་བཀའ་སྡོད་རྗེ་བླ་མའི་བཀའ་སྲུང་ཡིན་པས། རྗེ་
བླ་མའི་བསྟན་འཛིན་རྣམས་ཀྱིས་ངེད་ཅག་འཁོར་བཅས་བསྟེན་ཅིང་བསྒྲུབ་
དགོས་པ་ཡིན། ཞེས་གསུངས་སོ། །ཁྱད་པར་ཆོས་རྒྱལ་ནང་སྒྲུབ་ལ་མ་ཧེའི་
གདོང་ཅན་བཞིས་བསྐོར་བ་བྱོན་ནས། ཁོ་བོ་ནི་གཤིན་རྗེ་གཤེད་ཀྱིས་རྗེ་བླ་
མའི་བཀའ་སྲུང་དུ་དངོས་སུ་བཀའ་བསྒོས་པ་ཡིན། ཁྱོད་རྣམས་ཀྱིས་བདག་ལ་
ཡི་དམ་བརྟན་པོར་བྱོས་ཤིག་ཅེས་གསུངས་ཤིང་། ཕྱི་སྒྲུབ་ཀྱིས་དབྱུག་ཐོ་ཕྱག་
ཏུ་གཏད་བྱུང་ངོ༌། ། དེ་ཡང་རྗེ་བླ་མ་འདི་ཉིད་ཀྱིས་ཐོག་མར་ས་སྐྱ་པའི་གྲུབ་
མཐའ་ལ་སྦྱངས་པ་ཕུལ་དུ་ཕྱིན་པ་མཛད་ཅིང་། འོན་ཀྱང་རྗེ་བླ་མ་འདི་ནི་སྐྱེ་བ་
དུ་མ་ནས། རྗེ་ཙོང་ཁ་པས་ཐེག་པ་ཆེན་པོའི་དགེ་བའི་བཤེས་གཉེན་མཛད་
ཅིང་། རྒྱལ་བ་གཉིས་པ་དེའི་བསྟན་པ་དྲི་མ་མེད་པ་འཇིག་རྟེན་དུ་གསལ་བར་
བྱ་བའི་སླད་དུ་བསམས་བཞིན་དུ་སྐྱེ་བ་བཟུང་བ་ཡིན་པས། ཀུན་དགའ་བོ་
ཤཱཀྱའི་རྒྱལ་པོ་འི་རྗེས་སུ་འཇུག་པ་བཞིན་དུ། རྗེ་བླ་མ་འདི་ཉིད་ཀྱང་རྗེ་བཙུན་
ཙོང་ཁ་པའི་རྗེས་སུ་ཞུགས་ཏེ། འཆད་རྩོད་རྩོམ་གསུམ་ གྱི་སྒོ་ནས་རྒྱལ་བའི་
བསྟན་པ་ལ་ལྷག་པར་བྱ་བ་མཛད་པའི་ཚེ། ས་སྐུ་པར་རློམ་པ་རྣམས་ཕྲག་དོག་
གི་གདོན་གྱིས་ཡིད་དཀྲུགས་ཏེ་ ཆུའི་སྒྲ་ཁོ་ནས་ལྷམ་འབུད་པའི་རྩོམ་པ་སྔོན་
དུ་བཏང་ནས། རྒྱུ་མཚན་མ་མཐོང་བཞིན་དུ། མཁས་གྲུབ་ཆོས་རྗེས་ས་སྐྱ་
1 17



པའི་གྲུབ་མཐའ་བཀག་གོ ། ཞེས་པའི་འཆལ་གཏམ་ཕྱོགས་བཅུར་བསྒྲགས་
སོ། །དེ་ལྟ་ན་ཡང་གོང་དུ་བཤད་པ་ལྟར། ཕྱོགས་དེའི་མཁས་པར་རློམ་པ་སུས་
ཀྱང་བདག་ཉིད་ཆེན་པོ་འདི་ལ་ལུང་རིགས་ཀྱི་སྒོ་ནས་རྩོད་པར་ནུས་པ་མ་ཡིན་
པས། གཏོར་ཟོར་འཕེན་པ་སོགས་མཐུའི་སྒོ་ནས་ནུས་པ་གང་ཐོན་བྱས་པའི་
ལུགས་སུ་བྱས་ ཏེ། ས་སྐྱ་ན་ གང་ ངག་ནུས་ ཚེ་ བར་ གྲགས་ པ་ ཐམས་ཅད་
བསགས་ནས། རྗེ་བླ་མ་གར་བཞུགས་པའི་ཕྱོགས་ལ་གཏོར་མ་ལན་གྲངས་དུ་
མར་འཕངས་འདུག་ལ། དེའི་གོང་དུ་རྗེ་བླ་མ་འདིས་གུར་ཞལ་ལ་ཆོས་སྐྱོང་གི་
མཐིལ་དུ་མཛད་ཀྱང་། དེ་ དུས་མགོན་པོ་ཕྱག་དྲུག་པའི་སྒོ་ནས་མཐུ་བཟློག་
མཛད་དགོས་པའི་མཚན་མ་བྱུང་བས་དེའི་སྒོ་ནས་མཐུ་བཟློག་མཛད་ཅིང་།
མཐུ་ལོག་པའི་ལྟས་ཀྱང་བྱུང་ངོ༌། །ཞེས་ཁུངས་བཙུན་པ་ལས་ཐོས་སོ། ། ཕྱིས་
མཁས་གྲུབ་ཐམས་ཅད་མཁྱེན་པ་དགའ་ལྡན་གྱི་གདན་སར་ཕེབས་པའི་དུས་སུ་
ཡང་ས་སྐྱ་བ་རྣམས་ཀྱིས་དགའ་ལྡན་ཕྱོགས་སུ་གཏོར་མ་འཕེན་པ་སོགས། དམ་
པ་དག་ གིས་ གཏིང་ནས་ཁྲེལ་བའི་བྱ་ བ་ ལ་ཞུགས་འདུག་ཀྱང་། ཁོང་རང་
རྣམས་ཀྱི་ངན་སོང་གི་སྒོ་འབྱེད་པ་ལས་གཞན་དུ་རྣལ་འབྱོར་གྱི་དབང་ཕྱུག་འདི་
ཉིད་ལ་གནོད་པ་བྱེད་པར་ག་ལ་ནུས། དེའི་ཚེ་ན་མཁས་གྲུབ་ཆོས་རྗེས་ས་སྐྱ་པ་
རྣམས་ཁ་སང་ནས་དགའ་ལྡན་ཕྱོགས་སུ་གཏོར་མ་འཕེན་པ་སོགས་མཐུ་བྱེད་ཀྱི་
ཡོད་པ་འདུག་སྟེ། ལོ་གཅིག་གི་ནང་དུ་རི་བོ་དགའ་ལྡན་དུ་བཙུན་ཆུང་གཅིག་
ལ་ཡང་གནོད་པ་མི་ཡོང་བ་ངས་ཁག་འཁུར་བ་ཡིན། ཞེས་དགའ་ལྡན་ཚོགས་
སུ་གསུངས་འདུག་ཅིང་། ཇི་ལྟར་གསུངས་པ་བཞིན་དུ་མཐུ་ལྟས་ཅུང་ཟད་ཀྱང་
མ་བྱུང་ཞིང་། ས་སྐྱ་རང་དུ་གཙུག་ལག་ཁང་ཇིབ་པ་སོགས་མཐུ་ལོག་པའི་རྣམ་
པ་བྱུང་འདུག་སྟེ། དམོད་པ་མཐུ་མེད་རང་ལ་ལྡོག་པ་ཆོས་ཉིད་ཡིན་ནོ། །དེ་
1:38



དག་གི་ཚེ་ངོར་པ་ཀུན་བཟང་པས། ས་སྐྱ་པའི་ཁུར་འཁུར་བའི་ལུགས་སུ་བྱས་
ནས། ཆོས་རྗེ་རོང་ཆེན་པ་དང་། ཆོས་རྗེ་བསོད་བློ་བ་ཞེས་གྲགས་པའི་མཁས་
པ་དེ་གཉིས་ལ་འཕྲིན་བསྐུར་ནས། ལྕང་ར་དཀའ་བཅུ་པས་ས་སྐྱ་པའི་གྲུབ་
མཐའ་འགོག་གི་ཡོད་འདུག་པ། ངས་སྔགས་ཕྱོགས་ལ་རྩོད་པ་བྱེད། ཆོས་རྗེ་
རོང་ཆེན་པས་ཕར་ཕྱིན་དང་། ཆོས་རྗེ་བསོད་བློ་པས་ཚད་མ་ཕྱོགས་ལ་རྩོད་
ནས་ས་སྐྱ་པའི་གྲུབ་མཐའ་བཟུང་བ་རག་དྲག་》ཅེས་སྨྲས་འདུག་པ་ལ། ཁོང་
རྣམ་གཉིས་ཀྱིས་དེ་ལ་ཡ་ཡུ་འགྲིག་པོ་མི་ཡོང་བས་མི་ལེགས་ཞེས། དང་དུ་མ་
བླང་འདུག་གོ །དེ་ནས་ངོར་པ་ཀུན་བཟང་པས་ས་སྐྱ་པའི་གྲུབ་མཐའ་ ཁོང་
གིས་འཛིན་པའི་ལུགས་སུ་བྱས་ནས། རྗེ་བཙུན་ཙོང་ཁ་པ་ཡབ་སྲས་ཀྱི་གྲུབ་
མཐའ་ལ་དགག་པ་བྱེད་པའི་ཡིག་ཆ་ཞིག་བརྩམས་ནས་རྗེ་བླ་མ་འདིའི་དྲུང་དུ་
སྐྱེལ་མི་བཏང་བ་ལ། ཁོང་གི་རྩོད་ཡིག་དེའི་ནང་ན། གཟུང་རྣམ་གྱི་དོན་མ་གོ་
བས། ཤེས་པའི་གཟུང་རྣམ་ལ། ཤེས་པའི་གཟུགས་རྣམ་ཞེས་དང་། གཟུགས་
ལ་དབྱེ་ན་ས་ཆུ་མེ་རླུང་བཞི་ཞེས་དང་། བདེན་གཉིས་ཡེ་ཤེས་སྙིང་པོས་མཛད་
པ་མ་གོ་བར། ཞི་བ་འཚོས་མཛད་པའི་བདེན་གཉིས་རང་འགྲེལ་ལས། ཞེས་
སོགས། མདོར་ན་གསུང་རབ་ཀྱི་བརྡ་ཆད་རགས་པ་ཙམ་ཡང་མ་ཆགས་པས།
མཁས་པ་དག་ གི་ ངོ་ཚ་བའི་གནས་ཁོ་ནར་ སྣང་མོད་ཀྱི། འོན་ ཀྱང་འཆལ་
གཏམ་མང་དུ་སྨྲས་པ་རྣམས་རྩོད་པ་བྱེད་པ་དེ་དག་དགག་པར་བྱ་བའི་ཕྱིར་དུ།
རྩོད་ལན་གནམ་ལྕགས་འཁོར་ལོ་ཞེས་བྱ་བ་མཛད་ནས་ལོ་ག་རྟོག་མཐའ་དག་
སུན་ཕྱུང་བར་མཛད་དོ། །དེ་ལྟར་ས་སྐྱ་པ་རྣམས་ཀྱིས་ལུང་རིགས་ཀྱི་སྒོ་ནས་ནི་
རྩོད་པར་མ་བཟོད་པས། གཏོར་ཟོར་འཕེན་པ་སོགས་མཐུ་བྱས་པའི་ཚེ་ན།
རྗེ་བླ་མ་འདི་ཉིད་ལ་གུར་གྱི་མགོན་པོས་སྐུའི་སྣང་བ་བསྟན་ཏེ། མི་ཁྱོད་ཀྱིས་ས་
1:| 《



སྐུ་བློས་མ་གཏོང་། ས་སྐྱར་སྡོད་ཅེས་གསུངས། དེར་རྗེ་བླ་མས་ས་སྐྱོར་སྡོད་པ་
ལ་ལྟ་སྤྱོད་རྣམ་པར་ དག་ པ་ གཅིག་ཡོད་ན་སྡོད་མོད། བླ་མ་གོང་མའི་གྲུབ་
མཐའ་ནི་མེད། ཕྱི་རབས་ཀྱི་གདུལ་བྱ་ནི་འདི་བཞིན་དུ་ སོང་། གཙུག་ལག་
ཁང་རྣམས་ནི་བུད་མེད་དང་། བོང་བུ། བ་གླིང་། ཆང་མ་ས་གང་། སྐྱོ་ས་
འདིར་ སུས་ སྡོད་ཚུགས། ལུས་ཀྱིས་མ་བསྡད་ ཀྱང་ སེམས་ ཀྱིས་བཟུང་ཡོད།
ཁྱད་པར་དུ་མི་ཚེ་ཐུང་ངུ་འདི་ལ། རྗེ་བླ་མ་ཙོང་ཁ་པ་ཆེན་པོ་གར་བཞུགས་སུ་
སྡོད་བསམས། ཁྱེད་ས་སྐྱའི་མཁའ་འགྲོ་ཆོས་སྐྱོང་རྣམས་ལ་གཏོར་མ་ནི་འབུལ་
གྱི་ཡོད་ཞུས་པས། བསྟན་པ་ནུབ་སར་སྡོད་དགོས་པ་ཡིན། དར་སར་གང་
བྱས་ཀྱང་ཡོང་མོད། ང་ཡང་འདི་ན་ལྟ་སྤྱོད་ལ་ལྟོས་ནས་བསྡད་པ་མིན། བླ་མ་
སྔ་མའི་དམ་ཚིག་དང་བཀའ་བསྒོ་ཡོད་པས་བསྡད་པ་ཡིན། གཞན་ཡང་ངེད་
ཅག་འཁོར་བཅས་ཁྱོད་ཀྱི་བླ་མའི་རྗེས་སུ་འབྲང་གི་ཡོད། ས་སྐྱ་པ་རྣམས་ཁྱོད་
ལ་གཏན་ནས་མི་དགའ་བར་འདུག ང་ལ་གཏོར་མ་བྱིན་ནས་བློ་བཟང་གྲགས་
ང་ཡབ་སྲས་དང་། ཁྱད་ང་ར་ དུ་ཁྱོད་ ལ་ གནོད་པ་ཅི་ འཁྱོལ་ གྱིས་ ཤིག་ཟེར།
ཁོང་ཚོའི་ངོ་མ་ཆོག་པ་དང་། བླ་མ་སྔ་མའི་བཀའ་བསྒོ་དྲན་ནས། ཁ་རག་ཚུན་
ཆད་དུ་འཇིགས་པའི་ཆ་ལུགས་ཀྱིས་འོངས། སླར་ལོག་ནས་ཕྱིན་ཞེས་གསུངས་
སོ། །ཡང་མགོན་པོ་ཞལ་བཞི་པ་བྱོན་ནས། མི་ཁྱོད་ཀྱིས་ས་སྐྱ་བའི་སྲོལ་འཛིན་
དགོས་རྒྱུ་ཡིན་པ་ལ་སྟོངས་འཇུག་པ་ཨེ་ཡིན། མི་ཁྱོད་མི་སྡོད་ན། ང་ཡང་ཁྱོད་
གར་འགྲོའི་ ཕྱིར་འབྲང་ངོ༌། ། ཞེས་གསུངས། ཡང་ལན་ཅིག་མགོན་པོ་ཞལ་
བཞི་པ་བྱོན་ནས། ས་སྐྱ་པ་རྣམས་ཀྱིས་བདག་ཉིན་མཚན་དུ་བསྒྲུབས་ནས།
ཁྱོད་ལ་གཏོར་ཟོར་ནར་མར་འཔེན་གྱི་འདུག བླ་མའི་བཀའ་བསྒོ་དང་ཁོང་
ཚོས་རྔད་པའི་སྣ་ལ་འོངས་ནས་ཁྱེད་ཀྱི་རྩར་སླེབས་པ་་ན། ཨ་ཙ་མ་བསྟན་པ་
15t]



འཛིན་མཁན་གཅིག་འདུག་པ་དེ་མེད་ན་ཅི་ཙུག་བྱེད། ཀླུ་སྒྲུབ་ཀྱི་ལྟ་བ་ནས་
ལེགས་པར་བརྒྱུད་པའི་རྗེ་བླ་མ་ཡབ་སྲས་ལ་གནོད་པ་བསྐྱལ་ནས་སུ་ལ་སྐྱོབ་
སྙམ་ནས་ལོག་ཕྱིན། འོན་ཀྱང་མི་ཁྱོད་སློད་ གློད་ · ནས་མ་འདུག་པར་ཟོན་རེ་
གྱིས། ཞེས་གསུངས་སོ། ། ཡང་མགོན་པོ་ཞལ་བཞི་པ་བྱོན་ནས་ ཐམས་ཅད་
མཁྱེན་པ་བློ་བཟང་གྲགས་པ་འདི་བསྟན་པའི་སྲོག་ཤིང་དུ་འདུག་ཅིང་། ཁྱད་
པར་ཀླུ་སྒྲུབ་ཀྱི་ལྟ་བ་རྣམ་དག་འདི་མིན་པ་སུས་ཀྱང་མི་ཤེས་པར་འདུག་པས།
འདི་ལ་འཁོར་གྱིན་ཡོད་ན་ཡང་། གཏོར་མ་དེ་ཡང་སྟེར་མ་ཉན། ཨ་རེ་ཚིག་པ་
ཟླ་བ་རེ་བྱུང་གསུང་ངོ༌། །འདི་ལ་ལོ་རྒྱུས་ཀྱང་སྣང་སྟེ། རྗེ་བཙུན་ཙོང་ཁ་པའི་
ཞབས་དྲུང་ན་ཤར་པ་རིན་ཆེན་རྒྱལ་མཚན་པ་བཞུགས་པའི་དུས་གཅིག་གི་ཚེ།
རྗེའི་ཞལ་ནས། ད་ལྟ་མགོན་པོ་ཞལ་བཞི་པ་བྱོན་ནས་གཏོར་མ་བླང་ཟེར་ཡུས་
དང་བཅས་ནས་བསྐུལ་གྱིན་འདུག ཁྱོད་རང་ནང་དུ་སོང་ལ་ལྷ་བཤོས་འདྲ་
འདུག་ནའང་། དེ་ལ་གཏོར་མའི་ཚབ་གྱིས་ལ་ཕུལ། ད་ལྟ་རང་སོང་གསུངས་
ནས་རྗེ་རང་ཉིད་ཀྱིས་གཏོར་མ་མ་གནང་བར། ཤར་བ་རིན་ཆེན་རྒྱལ་མཚན་
ང་་ལ་གཏོར་མ་འབུལ་དུ་བཅུག་འདུག་གོ །འདི་ལ་དགོས་པ་ཁྱད་པར་ཅན་
མང་དུ་སྣང་སྟེ། ཞིབ་ཏུ་མ་བྲིས་སོ། །ལོ་རྒྱུས་འདི་ཡང་ཁོ་བོས་འཇམ་དབྱངས་
ཀུན་དགའ་བདེ་ལེགས་ཀྱི་གསུང་འ་ས་དངོས་སུ་ཐོས་སོ། །
དེས་ན་རྗེ་བཙུན་ཙོང་ཁ་པ་ཆེན་པོས། ཡེ་ཤེས་ཀྱི་མགོན་པོ་ཕྱག་དྲུག་པ་
དང༌། དམ་ཅན་ཆོས་ཀྱི་རྒྱལ་པོ་གཉིས་ལ་བསྟན་པ་བསྲུང་བར་བཀའ་བསྒོ་བ་
མཛད་ཅིང་། དེ་གཉིས་ཀྱིས་ཀྱང་བསྟན་པ་ཚུལ་བཞིན་དུ་བསྲུང་བར་ཞལ་གྱིས་
བཞེས་པ་ཡིན་པ་ས། ལུགས་འདིའི་བསྟན་སྲུང་གི་གཙོ་བོ་ནི་དེ་གཉིས་ལ་མཛད་
ང་་ཡིན་ལ། དེ་ལྟ་ན་ཡང་རྗེ་ཙོང་ཁ་པ་ཆེན་པོ་ལ། འཕགས་ལུགས་ཀྱི་གསང་བ་
1、1



འདུས་པ་དང་། ལྟ་བ་རྣམ་དག་གི་བཀའ་བབས་ཤིང་། རྗེ་རང་ཉིད་ཀྱང་ཀླུ་
སྒྲུབ་ཀྱི་སྤྲུལ་པར་གདོན་མི་ཟ་བར་འདུག་པས། བཀའ་བརྒྱུད་འདི་ལ་ཡེ་ཤེས་
ཀྱི་མགོན་པོ་ཞལ་བཞི་པ་རང་དབང་མེད་པར་འཁོར་བ་གཅིག་ཡོད་དེ། རྗེ་
རང་ཉིད་དང་མཁས་གྲུབ་རྗེ་སོགས་ཡབ་སྲས་ གོང་མ་རྣམས་ལ་སྐུའི་སྣང་བ་
བསྟན་ཏེ་བྲན་བཞིན་དུ་འཁོར་བའི་ཚུལ་ནི། བཤད་མ་ཐག་པ་ལྟར་ཡིན་ལ།
དུས་ཕྱིས་ཀྱང་རྗེ་ཙོང་ཁ་པའི་བསྟན་འཛིན་ཆེན་པོ་པཎ་ཆེན་དགེ་འདུན་གྲུབ་ལ་
ཡང་། མགོན་པོ་ཞལ་བཞི་པས་སྐུའི་སྣང་བ་བསྟན་ཏེ། བར་སྣང་ལ་ཕར་ཡུལ་
ཚུར་ཡུལ་མཛད་ནས། ཁྱོད་ལྟ་བུའི་བསྟན་འཛིན་གྱིས་ང་ལྟ་བུའི་ཆོས་སྐྱོང་
བསྟེན་ཅིང་ སྒྲུབ་ དགོས་ པ་ ཡིན་ ཞེས་ གསུངས་ པ་ སོགས་ བྱུང་ འདུག་ཅིང་།
འཁྲུངས་མ་ཐག་ནས་མགོན་པོ་ཞལ་བཞི་པས་སྲུང་སྐྱོབ་མཛད་པའི་རྣམ་ཐར་ངོ་
མཚར་བ་ཡང་འ དུག་གོ ། གཞན་འདུལ་བ་འཛིན་པ་བློ་གྲོས་སྦས་པ་ལ་ཡང་
གཞོན་ནུའི་དུས་ཉིད་ནས་མགོན་པོ་ཞལ་བཞི་པས་སྲུང་སྐྱོབ་མཛད་པའི་ལོ་རྒྱུས་
མང་དུ་སྣང་ཞིང་། དེ་ཉིད་ཀྱི་རྣམ་ཐར་ཆོས་རྗེ་རོག་ཚོ་པས་རྣམ་ཐར་ཚིགས་
བཅད་དུ་བསྒྲིགས་པ་ལས་ཀྱང་། གཞོན་ནུའི་དུས་ནས་དཔལ་ལྡན་ཞལ་བཞི་
པས། །བསྲུངས་ཤིང་སྐྱོབ་པའི་རྣམ་འཕྲུལ་མང་དུ་བསྟན། ། ཞེས་གསུངས་
སོ། ། བདག་གི་མཁན་པོ་རིན་པོ་ཆེ་འཇམ་དང་ལ་དབྱངས་ཀུན་དགའ་བདེ་
ལེགས་རིན་ཆེན་རྒྱལ་མཚན་དཔལ་བཟང་པོའི་གསུང་ནས། ངེད་ལ་མགོན་པོ་
ཞལ་བཞི་པ་རང་དབང་མེད་པར་འཁོར་བ་གཅིག་ཡོད། བསྙེན་སྒྲུབ་སོགས་ནི་
ཆེར་མ་བྱས་ཏེ་ གསུངས་ལ། དེ་ནི་རྗེ་བླ་མ་དེ་ ཉིད་ གསང་འདུས་འཕགས་
ལུགས་ཀྱི་གདམས་པའི་གཏེར་མཛོད་དུ་གྱུར་ཅིང་། ལྟ་བ་རྣམ་པར་དག་པ་
ཐུགས་རྒྱུད་ལ་བཞུགས་པ་དེའི་མཐུ་ཡིན་པར་གདོན་མི་ཟའོ །ལོ་རྒྱུས་གཞན་
1:དུ?



མང་དུ་སྣང་ཡང་མང་བར་གྱུར་པས་མ་བྲིས་སོ། ། དེས་ན་རྗེ་ཙོང་ཁ་པ་རྗེས་
འབྲང་དང་བཅས་པ་ལ་མགོན་པོ་ཞལ་བཞི་པ་རང་དབང་མེད་པར་འཁོར་བ་
གཅིག་ཡོད་པ་ནི། སྔར་བརྗོད་ཟིན་པ་ལྟར་ཡིན་ལ། འོན་ཀྱང་རྗེ་ཙོང་ཁ་པ་
ཆེན་པོའི་རྗེས་འཇུག་རྣམས་ཀྱིས་ནི། སྔར་རྗེ་བླ་མས་བསྟན་པ་་བསྲུང་བར་
བཀའ་བསྒོ་གང་ལ་ཐུགས་རྟོག་ཆུག་ལ། ཡེ་ཤེས་ཀྱི་མགོན་པོ་ཕྱག་དྲུག་པ་དང་།
དམ་ཅན་ཆོས་ཀྱི་རྒྱལ་པོ་གཉིས་ཆོས་སྐྱོང་གི་མཐིལ་དུ་བསྟེན་ན་བྱིན་རླབས་འཇུག་
ཚབས་ཤིན་ཏུ་ཆེ་བ་ཡིན་གྱིས། རྣམ་གྲངས་མང་པོ་གསོག་པ་ལ་ཉེས་དམིགས་
ཚེའོ། །ཞེས་བདག་གི་བླ་མའི་གསུང་ལས་ཐོས་སོ། །དེ་ལྟར་ན་རྗེ་བླ་མ་འདི་ཉིད་
ཀྱིས་ས་སྐྱ་པའི་གྲུབ་མཐའ་ལ་རྐང་བཙུགས་པའི་དགག་པ་ག་ལ་མཛད། འོན་
ཀྱང་རྗེ་ཙོང་ཁ་པའི་ལེགས་བཤད་རྒྱན་དྲུག་མཆོག་གཉིས་ཀྱི་བཞེད་པ་དྲི་མ་མེད་
པ་སྡེ་སྣོད་གསུམ་དང་རྒྱུད་སྡེ་བཞིའི་དགོངས་པ་ཕྱིན་ཅི་མ་ལོག་པ་དེ་ཉིད་འཇིག་
རྟེན་དུ་གསལ་བར་མཛད་པའི་ཚེ། གལ་ཏེ་དེ་ཉིད་རྣམ་པར་བཤད་པ་ན། །
གཞན་གཞུང་འཇིག་པར་འགྱུར་ན་ཉེས་པ་མེད། །ཅེས་གསུངས་པ་བཞིན་དུ།
ས་སྐྱ་པའི་གྲུབ་མཐའ་མི་འཐད་པའི་ཆ་དུ་མ་ཞིག་ནི་ཞར་ལ་ཁེགས་འདུག་ལ། དེ་
ནི་ཕྱོགས་དེའི་གྲུབ་མཐའི་སྐྱོན་ཡིན་གྱི། རྗེ་བླ་མ་འདིའི་སྐྱོན་ག་ལ་ཡིན། ཤེས་
ལྡན་དག་བློ་ཁ་ནང་དུ་ཕྱོགས་ཏེ་བལྟ་བར་རིགས་སོ། །
ཡང་ལན་ཅིག་མཁས་གྲུབ་ཆོས་ཀྱི་རྒྱལ་པོའི་དྲུང་དུ། ས་སྐྱ་པའི་པུ་ཏྲ་
གཉིས་དང་བསྟན་མ་བྱོན་ནས། མི་ཁྱོད་མཐོ་འགྲོགས་པ་གཅིག་འདུག རྗེ་
བཙུན་བློ་བཟང་གྲགས་པ་རྡོ་རྗེ་འཇིགས་བྱེད་དུ་སུས་མ་ཤེས། རང་གི་བརྒྱུད་
པ་མི་འཛིན་པར་མཐོ་འགྲོགས་བྱེད་པ་ཨེ་ཡིན། སྤྲང་པོ་ལ་འཕྲོག་ནས་ཕྱུག་པོ་
ལ་སྟེར་བ། ངེད་ས་སྐྱ་པ་འདི་བཞིན་དུ་སོང་། རྗེ་བཙུན་འཇམ་དབྱངས་ཀྱི་
1:5}



སྤྲུལ་བ་ས་ཆེན་ཀུན་དགའ་རྒྱལ་མཚན་ནི་མ་བཞུགས། ཁྱོད་ཀྱིས་ཨེ་འཛིན་སྙམ་
ནའང་། འཕོངས་ཕྱིས་པའི་རྡོ་བཞིན་དུ་བསྒྱུར། ད་ས་སྐྱ་འདི་སུས་འཛིན་ན་
ཞེས་ངུ་ཞིང་འདུག དེར་ཁྱེད་གཉིས་ངུ་མི་དགོས། ས་སྐྱ་བའི་གྲུབ་མཐའ་ནི་
ངས་འཛིན། ཡི་ དམ་ དགྱེས་པ་རྡོ་རྗེ་ ཡང་ངས་བསྟེན། ཆོས་ སྐྱོང་ཆེ་ཆུང་
གཉིས་ལ་ཡང་གཏོར་མ་ངས་འབུལ། ཁྱེད་གཞི་བདག་གཉིས་ལ་འང་གཏོར་མ་
ངས་སྟེར་བ་ཡིན་གསུངས་པས། མི་བྱེད་པའི་ཁས་བླངས་ཀྱི་ཅི་བྱེད། ད་བྱ་
ཐབས་མེད་ཟེར་ནས་ལོག་སོང་ངོ་། །
འདིར་སྨྲས་པ།
འཛམ་གླིང་མཁས་པ་ཀུན་གྱི་གཙུག་གི་རྒྱན། །།
ཀླུ་སྒྲུབ་སྨྲ་བའི་ཉི་མས་གངས་ཅན་འདིར། །
མཐའ་བྲལ་ལྟ་བའི་འོད་ཟེར་རབ་བཀྱེ་ནས། །
ལྟ་ངན་མུན་པ་སེལ་བར་མཛད་ཅེས་ཐོས། །
དེ་ཚེ་མཁས་གྲུབ་སྨྲ་བའི་ཉི་མ་ཡིས། །
བློ་བཟང་གསུང་ཟེར་མི་བཟོད་འབྱུང་པོའི་བྱ། །
གལ་ཏེ་ཡོད་ན་ཁོ་བོས་ཕམ་བྱ་ཞེས། །
བསྟན་པའི་ཉི་མ་དེ་ཡི་རྗེས་སུ་ཞུགས། །
དེ་ནས་བསྟན་སྲུང་རྒྱུ་སྐར་ཚོགས་རྣམས་ཀྱང་། །
རབ་འབར་མེ་འོད་འཕྲོ་བའི་གཟི་བརྗིད་ཀྱིས། །
མཁས་གྲུབ་རྒྱུ་སྐར་བདག་པོའི་རྗེས་སུ་འབྲངས། །
མ་ལུས་བདུད་སྡེའི་དམག་དཔུང་ཕམ་པར་བྱས། །
ཁྱོད་ཀྱིས་མཉམ་མེད་ཐུབ་པའི་བསྟན་པ་ལ། །
| །



བཤད་དང་སྒྲུབ་པའི་བྱ་བ་མཛད་པའི་ཚེ། ། །
ལྷག་པའི་ལྷ་མཆོག་འཇམ་དཔལ་གཤིན་རྗེ་གཤེད། །
དངོས་སུ་བྱོན་ནས་དབུགས་དབྱུང་བསྔགས་པ་མཛད། །
རྒྱལ་བ་གཉིས་པའི་བསྟན་སྲུང་ཀུན་གྱི་གཙོ། །
མ་ལུས་བགེགས་དཔུང་འཇོམས་ལ་ཐོགས་མེད་པའི། །
ཕྱག་དྲུག་མགོན་པོ་ཆོས་ཀྱི་རྒྱལ་པོ་སོགས། །
ཁྱོད་ཀྱི་དྲུང་དུ་བྱོན་ནས་འདི་སྐད་གསུངས། །
བདག་ཅག་རྗེ་བཙུན་བླ་མའི་བསྟན་སྲུང་སྟེ། །
ཁྱོད་ཀྱང་བདག་ལ་ཡི་དམ་བསྟེན་པར་མཛོད། །
ཅེས་གསུངས་བསྟན་པའི་བདག་པོར་མངའ་གསོལ་ནས། །
ཁྱོད་ཀྱི་བསྟན་པ་ བསྲུང་བར་དམ་ཡང་བཅས། །ཞེས་བྱ་བ་ནི་
མཁས་གྲུབ་ཆོས་ཀྱི་རྒྱལ་པོའི་རྣམ་པར་ཐར ་ པ་ ལས། རྒྱལ་བའི་བསྟན་སྲུང་
རྣམས་ཀྱིས་བསྔགས་ཤིང་འཕྲིན་ལས་སྒྲུབ་པར་ཁས་བླངས་པའི་ཚུལ་མདོ་ཙམ་
བརྗོད་པའོ། །
（ བཞི་པ།) རྗེ་བཙུན་ཙོང་ཁ་པ་གཤེགས་རྗེས་སྐུའི་སྣང་
བ་བསྟན་ནས་ཆོས་གསུངས་པའི་སྐོར།
༈ བཞི་པ་རྗེ་བླ་མ་ དགའ་ལྡན་ དུ་ གཤེགས་ནས་ཀྱང་སྐུའི་སྣང་བ་
བསྟན་ཏེ་ཆོས་གསུངས་པའི་ཚུལ་ནི། དེ་ཡང་མཁས་གྲུབ་ཆེན་པོ་འདི་ལ་རྗེ་བླ་
མ་ཙོང་ཁ་པ་ཆེན་པོ་ལ་དམིགས་པའི་ དད་པ་རྒྱལ་བ་སྲས་བཅས་ཀྱིས་ཀྱང་
བསྟོད་པའི་ཕྲེང་བས་བསྔགས་པར་འོས་པ། སངས་རྒྱས་ཀྱི་ཞིང་ཐམས་ཅད་



རང་དབང་མེད་པར་གཡོ་བར་ནུས་པ་ལྟ་བུ་ཞིག་ཡོད་ལ། དེའི་སྟོབས་ཀྱིས་རྗེ་
བླ་མ་དགའ་ལྡན་དུ་གཤེགས་པའི་ཚུལ་བསྟན་ནས་ཀྱང་། དངོས་དང་རྨི་ལམ་
ཅི་རིགས་པར་ཆོས་མང་དུ་གསུང་ཞིང་སྐུའི་སྣང་བ་སྟོན་པ་ཞིག་ཡོད་པ་ལས།
ལན་ཅིག་གསུང་ཆོས་གྲོལ་ནས་ནང་དུ་ཕེབས་པ་ཞིག་ལ། ལར་སེམས་ཅན་འདི་
རྣམས་སྔོན་བསོད་ནམས་ཆེན་པོ་མ་བསགས་པས་ཡོངས་འཛིན་མཚན་ཉིད་
དང་ལྡན་པ་མེད་ལ། འདུས་བྱས་མི་རྟག་པར་བསྟན་ན་རྟག་པར་སྒོམ། ཆོས་
རྣམས་ཀྱི་གནས་ལུགས་སྟོང་པར་བསྟན་ན། བདེན་གྲུབ་ཏུ་འཛིན། ལོངས་
སྤྱོད་གཡོ་བ་སྙིང་པོ་མེད་པར་བསྟན་ན། འབད་རྩོལ་ཆེར་བཏང་ནས་སྒྲུབ།
ཚེ་འདིའི་སྙན་གྲགས་བྲག་ཆ་ལྟར་བསྟན་ན། ཐོབ་བྱ་མཐར་ཐུག་ ཏུ་འཛིན།
མདོར་ན་རྗེ་བླ་མ་རྡོ་རྗེ་འཆང་ཆེན་པོས་སྔགས་མཚན་ཉིད་ཀྱི་ལེགས་བཤད་རྡོ་
རྗེ་འཆང་གི་གསང་བའི་གནས་རྣམས་ལ་འཁྲུལ་བ་ཕྲ་མོ་ཙམ་ཡང་མེད་པར་
མཐའ་ཆོད་པ། གྲུབ་པའི་དབང་ཕྱུག་རྣམས་དང་གཉིས་སུ་མེད་ཅིང་། བསྟན་
པའི་སྙིང་པོ་ཆོས་ཕུང་བརྒྱད་ཁྲི་བཞི་སྟོང་གི་བརྗོད་བྱ་མཐར་ཐུག་པ། ཨུ་དུམ་
ཝ་རའི་མེ་ཏོག་ལས་ཀྱང་ཆེས་དཀོན་པ། རྡོ་རྗེ་འཆང་གི་གོ་འཕང་ཚེ་འདི་ཉིད་
ལ་མངོན་དུ་བྱེད་པའི་ལམ་ཟབ་མོ། རྗེ་བླ་མའི་ཞལ་ཤེས་དང་བཅས་པ་འདི་ལྟ་
བུ་ཉིན་མཚན་དུ་འབད་ནས་བཤད་ཀྱང་། སྐལ་བ་དང་མི་ལྡན་པས་གསུང་གི་
བདུད་རྩིའི་དགའ་སྟོན་ འདི་ ལྟ་བུ་མི་མྱང་པར་ ཡོངས་འཛིན་རྗེ་བླ་མ་རྡོ་ རྗེ་
འཆང་ལྟ་བུ་དོར་ནས། བཤེས་གཉེན་ངན་པ་གླེན་ཞིང་གཏི་མུག་པ། ཅི་ཡང་
མ་བསླབས་ཤིང་གང་ཡང་མི་ཤེས་པ། བླང་དོར་གྱི་གནས་ལ་རྨོངས་པ། དམ་
པ་བར་མ་ཆད་ཀྱི་མན་ངག་མེད་པས། ཕྱིན་ཅི་ལོག་གི་རང་བཟོ་འབའ་ཞིག་
གིས་ཁྱེར་བ། རིག་པའི་གནས་ལྔ་ལ་མཁས་པའི་ཤེས་རབ་དང་བྲལ་བས་ལོག་



རྟོག་གི་གཅོང་རོང་དུ་ཤོར་བ། ལྷག་པའི་ལྷས་རྗེས་སུ་བཟུང་བ་མེད་པས་ལམ་
ལོག་པར་སྟོན་ པའི་བདུད་ཀྱི་བར་ཆོད་ཀྱིས་ཁྱེར་བ། ཐོབ་བྱ་ ཐར་པ་དང་
ཐམས་ཅད་མཁྱེན་པའི་གོ་འཕང་དོར་ནས། འགྲོ་བ་ངན་སོང་གསུམ་དུ་ལྟུང་བ་
ཚེ་འདིའི་རྙེད་བཀུར་དང་འདོད་ཡོན་ལ་སྲེད་པའི་རྗེས་སུ་འབྲང་བ། ངོ་ཚ་
དང་ཁྲེལ་མེད་ལ་ཡོན་ཏན་དུ་བྱས་པ། མི་ཚེ་ཧྲིལ་གྱིས་གཏི་མུག་གམ་དྲི་མེད་
ཅང་མེད་སྒོམ་པ་ལ་སྒྲུབ་ཚུགས་སམ་དགེ་སྦྱོར་དུ་བྱས་པའི་བཤེས་གཉེན་དུད་
འགྲོ་ལྟ་བུ་གཅིག་གི་མདུན་དུ། ཁ་གསག་དང་། གཞོགས་སློང་། རྙེད་པ་དང་
བཀུར་སྟེ། སྙན་པ་དང་གྲགས་པ། ངག་འཁྱལ་དང་ཀུ་ཅོ། དམག་དང་ཆོམ་
རྐུན་གྱི་གཏམ་ བདག་བསྟོད་གཞན་སྨོད་ཀྱི་ཚིག་རེ་ཉན་ཅིང་། ཉམས་ལེན་
དང་ཀུན་སྤྱོད་ཁྱི་ཕག་ལྟར་རོལ་བ། ཨེ་མ་འདི་ལྟ་བུ་ཤེས་པ་སོ་ན་གནས་ཤིང་།
བླང་དོར་ གྱི་ གནས་ ཤེས་ པ་ གཅིག་ གིས་ སེམས་ རྣལ་ དུ་ ཕོབ་ ལ་ ལྟོས་ དང་།
གཏམ་དྲང་པོར་སྨྲས་ན་མི་ཟོག་པོའི་མཚང་ལ་ཕོག མ་སྨྲས་ན་ སེམས་ཅན་
རྣམས་ལ་སྙིང་རྩེ་བས་མི་བཟོད་ཅིང་། ད་དུང་འདི་དག་གི་རྗེས་སུ་འཇུག་པ་
རྣམས་དགག་པའི་ཕྱིར་དུ་སྨྲས་པ་ཡིན། ལར་འཆི་བ་ནི་མི་དྲན། ཚེ་འདིའི་
རྙེད་བཀུར་གྱིས་ནི་གཡེངས། འདོད་ཡོན་གྱི་འགོང་པོས་ནི་ཁྱེར། ལོག་པའི་
ལམ་ལ་འཇུག་པའི་སེམས་ཅན་འདི་རྣམས་ལ་གཟིགས་པས་ཐུགས་ཤིན་ཏུ་སྐྱོ་
ཞིང་སྤྱན་ཆབ་མང་པོ་ཤོར། དེའི་ཚེ་མཆོད་པ་བཟང་པོ་བཤམས་ནས། རྗེ་ལ་
གསོལ་བ་དྲག་ཏུ་བཏབ་ཅིང་བཤུམས་པས། རྗེ་བླ་མ་གླང་པོ་ཆེ་དཀར་པོ་རང་
ཤེས་ཡན་ལག་བརྒྱད་དང་ལྡན་པ། ལོ་བཅུ་དྲུག་ལོན་པ་ལྟ་བུ། མཆེ་བ་དྲུག་
དང་ལྡན་པ། སྤུ་མདོག་གངས་རི་ལྟར་དཀར་བ། ལུས་ གསེར་ གྱི་ དྲ་བས་
གཡོགས་ཤིང་། གསེར་གྱི་དྲིལ་བུ་བསམ་གྱིས་མི་ཁྱབ་པས་སྤྲས་པ། སྒྲ་རིན་པོ་



ཆེའི་རྒྱན་གྱིས་བརྒྱན་པ་གཅིག་ལ་ཆིབས་ཤིང་། རྗེ་བླ་མ་རང་གི་ཚུལ་དུ་བྱོན་
ནས། ངའི་བུ་སེམས་མི་བདེ་བ་མི་དགོས། བླ་མ་དྲན་པར་བྱས་པས་སྔར་བྱས་
པའི་སྡིག་པ་སྟོབས་ཆེན་འདག་ལ། བསོད་ནམས་ཀྱི་ཚོགས་བསམ་གྱིས་མི་ཁྱབ་
པ་གསོག་ནུས་པ་ཡིན་ཞིང་། ངེད་རང་དཔོན་སློབ་ཀྱི་འདུན་མ་རྩ་བ་ནས་
ལེགས་པ་ཡིན། རྣལ་འབྱོར་ གྱི་ དབང་ ཕྱུག་མི་ ལས་ཀྱང་། བླ་མ་དྲན་དྲུག་
དྲག་གི་མགུར་སོགས་མཛད་པ་ཡིན། ངའི་བསྟན་པ་འདི་རྒྱས་པར་གྱིས་
ཤིག་ཅེས་གསུངས། །
འདིར་སྨྲས་པ།
བློ་མིག་དག་པས་ཤེས་བྱའི་གནས་ཀུན་གཟིགས། །
དམིགས་མེད་ཐུགས་རྗེས་འགྲོ་ལ་འཁྱུད་པ་བཞིན། །
རྣམ་དཀར་འཕྲིན་ལས་ས་སྟེང་ཀུན་ལ་ཁྱབ། །
མཉམ་མེད་ཆོས་ཀྱི་རྒྱལ་པོ་ཙོང་ཁ་པ། །
རྒྱལ་བའི་བསྟན་ལ་བྱ་བ་ཆེར་མཛད་ནས། ། །
རྒྱལ་བའི་རྒྱལ་ཚབ་བྱམས་པའི་དྲུང་དུ་བྱོན། །
རྒྱལ་བའི་སྲས་པོ་འཇམ་དཔལ་སྙིང་པོ་ཞེས། །
འགྲོ་ལ་ཐུགས་རྗེས་གཟིགས་པ་རྒྱུན་མི་ཆད། །
དེ་ཚེ་རྒྱལ་བ་གཉིས་པའི་སྲས་ཀྱི་མཆོག །
གསུང་རབ་ཀུན་གྱི་གླེགས་བམ་གཅིག་གྱུར་པ། །
མཁས་པའི་མཁས་པ་མཁས་གྲུབ་ཆོས་ཀྱི་རྗེ། །
བློ་བཟང་རྒྱལ་བའི་རྒྱལ་ཚབ་གཉིས་པར་གྱུར། །
ནམ་ཞིག་ཚེ་ན་སེམས་དཔའ་ཆེན་པོ་དེས། །
1，5



སྙིགས་དུས་འགྲོ་བའི་ངང་ཚུལ་ལ་གཟིགས་པར། །
སྙིང་རྗེའི་ཆུ་འཛིན་ཕྱུག་པོ་རབ་གཡོས་ཏེ། །
མཆི་མའི་ཆར་རྒྱུན་དྲག་ཏུ་བབ་པར་གྱུར། །
བདག་འཛིན་མེད་པར་འགྲོ་ཀུན་བདག་ཏུ་བཟུང༌། །
རང་དབང་མེད་པར་སྙིང་རྗེའི་ཆུ་འཛིན་གཡོས། །
སྡུག་བསྔལ་མེད་པར་མཆི་མའི་ཆར་རྒྱུན་བབ། །
རྒྱལ་བའི་སྲས་ཀྱི་སྤྱོད་ཚུལ་འདི་ལ་ལྟོས། །
དེ་ལྟར་འགྲོ་བའི་གཉེན་གཅིག་རྒྱལ་སྲས་དེས། །
མཉམ་མེད་བླ་མ་རྗེ་བཙུན་ཙོང་ཁ་པ། །
འཁོར་བར་འཁྱམས་པའི་འགྲོ་ལ་གཟིགས་ཤིག་ཅེས། །
གདུང་བའི་ཤུགས་ཀྱིས་གསོལ་བ་དྲག་ཏུ་བཏབ། །
དེ་ནས་དེ་ཡི་དད་པའི་མཐུ་ཡིས་དེར། །
གངས་རི་དབྱིངས་སུ་གཡོ་འདྲའི་གླང་ཆེན་སྟེང༌། །
སྨྲ་བའི་ཉི་མ་འཇམ་དབྱངས་ཙོང་ཁ་པ། །
པཎ་ཆེན་ཚུལ་དུ་བྱོན་ནས་འདི་སྐད་གསུངས། །
བུ་བུ་ཁྱོད་ནི་མྱ་ངན་བྱ་མི་དགོས། །
ང་ཡི་བསྟན་ལ་བྱ་བ་གྱིས་ཤིག་དང་། །
མཐའ་འཁོབ་སེམས་ཅན་མང་པོའི་དོན་འགྲུབ་ཅེས། །
རྒྱལ་བའི་སྲས་དེ་དབུགས་དབྱུང་ཆོས་ཀྱང་བསྟན། །ཞེས་བྱ་བ་ནི།
མཁས་གྲུབ་ཆོས་ཀྱི་རྒྱལ་པོ་ལ། རྗེ་བླ་མ་དགའ་ལྡན་དུ་གཤེགས་ནས་ཀྱང་། རྗེ་
བླ་མ་རང་གི་ཚུལ་དུ་བྱོན་ཏེ་ཆོས་གསུངས་ཤིང་སྐུའི་སྣང་བ་བསྟན་པའི་ཚུལ་
15.)



ཅུང་ཟད་བརྗོད་པའོ། །
ཡང་ལན་ཅིག་གསུང་རབ་ཀྱི་གནད་ཁྱད་པར་ཅན་འགའ་ཞིག་དང་།
ཁྱད་པར་དུ་བསྐྱེད་རྫོགས་ཀྱི་གནད་ཁྱད་པར་ཅན་གཅིག་བྱུང་ནས། བདག་གི་
བླ་མ་དེ་བཞུགས་ན་ཞུ་བ་ཡིན་པ་ལ། རྗེ་བླ་མ་ནི་མ་བཞུགས། ཐག་ཆོད་པའི་
ཁུང ས་གཞན་ནི་མེད། བདག་གི་རྗེ་བླ་མ་དེ་བཞུགས་ན་དགའ་བ་ལ། ངའི་བླ་
མ་དེ་གང་ན་བཞུགས་ཡོད་ན་སྙམ་དུ་དགོངས་ནས། ཐུགས་སྐྱོ་ཞིང་མཎྜལ་དང་
བཅས་པའི་མཆོད་པ་བཟང་བ་གཅིག་ཕུལ་ནས། ཕ་རིན་པོ་ཆེ་རྗེ་བླ་མ་ཙོང་ཁ་
པ་ཆེན་པོ་ཞེས་ཆོ་ངེ་ཆེན་པོས་གསོལ་བ་བཏབ་ཅིང་སྤྱན་ཆབ་བཏོན་པས། རྗེ་
བླ་མ་ནོར་བུ་མུ་ཏིག་ཆུ་སྐྱེས་ལ་སོགས་པས་སྤྲས་པའི་གསེར་གྱི་ཁྲི། ལྷའི་བུ་མང་
པོས་བཏེག་པ་གཅིག་གི་སྟེང་དུ་བྱོན་ནས། དཀའ་བའི་གནད་ཐམས་ཅད་མ་
ལུས་པར་བཤད། བཀའ་ རྗེས་ གནང་ཡང་མང་པོ་ གནང་། གཞན་ ཡང་།
ཆོས་མང་པོ་གསུངས་སོ། །
ཡང་སྨྲས་པ། །
མཁས་གྲུབ་གྲུབ་པའི་དབང་ཕྱུག་ཀུན་གྱི་རྗེ། །
གསུང་རབ་རབ་འབྱམས་གནས་ལ་དཔྱོད་པའི་ཚེ། །
ཟབ་དོན་དོན་བཞིན་སྟོན་པའི་བླ་མ་དྲན། ། །
རབ་དང་དང་བའི་ཡིད་ཀྱིས་གསོལ་བ་འདེབས། །
དེ་ནས་ལྷའི་བུ་མང་པོ་ཡིས། །
བཏེག་པའི་རིན་ཆེན་ཁྲི་སྟེང་དུ། །
རྒྱལ་སྲས་འཇམ་དཔལ་སྙིང་པོ་བྱོན། །
ཐེ་ཚོམ་འཁྲུལ་བའི་དྲ་བ་བཅད། །
16



ཡང་ལན་ཅིག་ལམ་རིམ་གཉིས་ཀྱིས་གཙོ་བྱས་པའི་རྗེ་བླ་མའི་གསུང་རབ་
རྣམས་ལ་ཡང་ཡང་གཟིགས། ཡིག་ཆ་གཞན་རྣམས་ལ་ཡང་མང་དུ་གཟིགས་
པས། སྡེ་སྣོད་གསུམ་དང་རྒྱུད་སྡེ་བཞི་སོགས་མདོར་ན་སྔགས་མཚན་ཉིད་ཀྱི་
གསུང་རབ་དགོངས་འགྲེལ་དང་བཅས་པའི་དྲང་ངེས་ཀྱི་གོ་རིམ། རྩོམ་པ་པོ་
རང་རང་གི་བཞེད་པ། གྲུབ་མཐའ་སྨྲ་བའི་ཤིང་རྟའི་སྲོལ་འབྱེད་རྣམས་ཀྱིས་
དངོས་སྟོབས་ཀྱི་རིགས་པས་གསུང་རབ་ཀྱི་དོན་ལ་དཔྱོད་ཚུལ། གྲུབ་པ་ཐོབ་
པའི་རྣལ་འབྱོར་པ་རྣམས་ལུས་ལ་གནད་དུ་བསྣུན་པའི་བདེ་སྟོང་ གི་ཏིང་ངེ་
འཛིན། སྒྱུ་ལུས་འོད་གསལ་ལ་སོགས་པ་སྔགས་ཀྱི་ལམ་གྱི་རྣམ་གཞག དེ་དག་
གི་དོན་ཚ་ གྲང་ལྟར་འགལ་བ་མ་ ཡིན་ པ། མུ་ གི་ འདུལ་བའི་ཆབ་རུང་ཆུ་
འདེབས་པ་ཡན་ཆོད་ནས། སྔགས་བླ་མེད་ཀྱི་ཤིན་ཏུ་སྤྲོས་མེད་མན་ཆོད་དུ་
མན་ངག་ཆེ་ཆུང་ཁ་འཐོར་བར་མ་སོང་བར་གང་ཟག་གཅིག་འཚང་རྒྱ་བའི་ཆ་
རྐྱེན་ནམ། ཐབས་སུ་དྲིལ་ནས་སྟོན་ཅིང་། དེ་ཡང་བསྟན་པ་ཙམ་མ་ཡིན་པར་
འཆད་ཤེས་པ་གཅིག་གིས་ཉན་ཤེས་པ་གཅིག་ལ་བཤད་ཅིང་ཉམས་སུ་བླངས་ན་
དབང་པོ་རབ་འབྲིང་ཐ་མ་གང་གི་རྒྱུད་ལའང་སྐོར་ཅིང་ཉམས་སུ་བླངས་པས་
ཆོག་པ། རང་རང་གི་བློ་དང་འཚམ་པར་སེམས་འདུལ་བ། མདོར་ན་བཤེས་
གཉེན་བསྟེན་ཚུལ་ནས་མགོ་བཟུང་སྟེ། ལམ་ཐུན་མོང་བས་རྒྱུད་སྦྱངས་ནས་
ཐེག་པ་ཆེན་པོར་འཇུག་པ། འཇུག་སྡོམ་ཆོ་གས་བཟུང་ནས་རང་རྒྱུད་སྨིན་བྱེད་
པར་ཕྱིན་དྲུག གཞན་རྒྱུད་སྨིན་བྱེད་བསྡུ་བཞི་ལ་སློབ་ཚུལ་དེ་ལྟ་བུས་སྣོད་རུང་
དུ་བྱས་ནས། ཚེ་གཅིག་ལུས་གཅིག་ལ་རྡོ་རྗེ་འཆང་གི་གོ་འཕང་མངོན་དུ་བྱེད་
པའི་ཟབ་ལམ་རྡོ་རྗེ་ཐེག་པ་ལ་འཇུག་ཚུལ་གྱི་ལམ་གྱི་ལུས་ཡོངས་སུ་རྫོགས་པ་
འདི་ལྟ་བུ་ལ། ངའི་བླ་མ་རྗེ་བཙུན་འཇམ་དཔལ་དབྱངས་ཀྱི་རྣམ་འཕྲུལ། རྗེ་
，



ཙོང་ཁ་པ་མ་གཏོགས་རྒྱ་གར་འཕགས་ཡུལ་དང་། བོད་ཀྱི་བཀའ་གདམས་པ་
དང་། ཕྱག་རྒྱ་པ་གཉིས་ཀ་ལ་མ་བྱུང་བར་འདུག་སྙམ་དུ། རྗེའི་སྐུའི་ཡོན་ཏན་
དྲན་ནས་དད་པ་ཆེན་པོ་བསམ་གྱིས་མི་ཁྱབ་པ་འཁྲུངས། སྤྱན་ཆབ་ཀྱང་ན་
བཟའ་བངས་ང་་ཙམ་བཏོན། ང་་རིན་པོ་ཆེ་སྐུ་དྲིན་ཅན། སྐུ་དྲིན་འཁོར་ས་
མེད་དོ། །འཛམ་བུའི་གླིང་ གི་ སེམས་ཅན་ ཐམས་ཅད་ཀྱིས་ཁྱོད་ཀྱི་ སྐུ་དྲིན་
གསོབ་ཏུ་མེད་དོ། །རྗེ་ཙོང་ཁ་པ་ཞེས་གསོལ་བ་དྲག་པོ་བཏབ་པས། རྗེ་བླ་མ་
སེང་གེ་དཀར་མོ་འཇིགས་སུ་རུང་བ། རིན་པོ་ཆེའི་རྒྱན་བསམ་གྱིས་མི་ཁྱབ་
པས་སྤྲས་པ་གཅིག་ཚིབས་པ། སྐུ་མདོག་དམར་སེར་རལ་གྲི་དང་གླེགས་བམ་
འཛིན་པ། གཞོན་ནུའི་ཚུལ་ཅན། རིན་པོ་ཆེའི་རྒྱན་སྣ་ཚོགས་པ ས་ སྤུས་པ་
བྱང་ཆུབ་སེམས་དཔའི་ཚུལ་དུ་བྱོན་ནས། ངའི་བུ་ངུ་མི་དགོས། ངས་ཆོས་
གཅིག་འཆད་པ་ཡིན་ནོ། ། གསུངས་ནས། སྤྱིར་སྙིགས་མའི་ དུས་ སུ་ སེམས་
ཅན་གྱི་རིགས་ལ་སྣ་ཚོགས་འོང་། ཁྱད་པར་ད་ལྟའི་དུས་སུ་འཆི་བ་མི་རྟག་པ་
དང་། ངན་སོང་གསུམ་གྱི་སྡུག་བསྔལ་མི་དྲན་པར་རྙེད་བཀུར་སྙན་གྲགས་ལྟོ་
གོས་ཀྱི་བྱ་བ་ལ་པ་ལ་ཞེན་ཅིང་། ཚེ་འདིའི་བྱ་བ་སྒྲུབ་སྒྲུབ་ནས། འཇིག་རྟེན་
ཕྱི་མ་ཕན་ཆད་ཀྱི་འདུན་མ་སྒྲུབ་པ་་ལྟ་ཞོག སྐྱེ་བ་ཕྱི་མ་འདི་ལྟར་འགྱུར་སྙམ་
པ་འང་དཀོན་པར་གདའ། བྱེད་འདོད་ཅུང་ཟད་ཡོད་ཀྱང༌། ལོ་འགའ་ཆོས་
རྒྱུགས་འདྲ་བསགས། དགྲ་འདུལ་གཉེན་སྐྱོང་གི་མཇུག་སྡུད་ཚར་བ་དང་བྱེད་
སྙམ་པ་དང་། ཟླ་བ་འདི་ལ་མི་བྱེད་རྙིང་མ་བྱེད་སྙམ་པ་དང་། དེ་རིང་མི་བྱེད་
སང་བྱེད་སྙམ་པའི་ཕྱི་བཤོལ་གྱིས་རྒྱང་བསྲིངས་ཤིང་བྱེད་པར་བསམ་པའི་ཚེ་
ཡང་། བཤེས་གཉེན་མཚན་ཉིད་དང་ལྡན་པ་རྙེད་པར་དཀའ། དེས་བསྟན་
པའི་ལེགས་བཤད་ ཤེས་ ཤིང་ གོ་ བར་ དཀའ། ཤེས་ནས་ཚེ་འདིའི་འདུན་མ་
1 t;



བཙན་ཐབས་སུ་བཅད་ནས་དབེན་པ་བརྟེན་《 བསྟེན་》ནས་སྒྲུབ་པ་སྙིང་པོར་
བྱེད་པ་ནི་ཉིན་མོའི་སྐར་མ་ལས་ཀྱང་དཀོན་པར་འདུག ཁོ་བོས་བླ་མ་དང་ཡི་
དམ་ལ་གསོལ་བ་དྲག་ཏུ་བཏབ། ཚོགས་བསགས་སྒྲིབ་སྦྱོང་བྱས། གཞུང་
ལུགས་ཆེན་མོ་རྣམས་ལ་བརྒལ་ ཞིང་ མཐའ་ བཅད་ པའི་ ལེགས་ བཤད་ འདི་
རྣམས་ལ་བལྟས་ཏེ་ཡིད་ཆེས་པར་བྱས་ལ། དབེན་པར་རྩེ་གཅིག་ཏུ་ཉམས་སུ་
བླངས་ན་སངས་རྒྱས་ལག་མཐིལ་ན་ཡོད་པ་ཡིན་ཏེ། བྱེད་མཁན་དཀོན། དེ་
བས་ན་སྣོད་རུང་ གི་ གདུལ་བྱ་འགའ་རེ་སྲིད་པས་དེ་དག་ལ་ཕན་པར་གྱིས།
ཁྱད་པར་ངའི་སྔགས་ཀྱི་ལེགས་བཤད་འདི་རྣམས་རྒྱས་པར་གྱིས་ཤིག སྐྱེ་བ་ཕྱི་
མ་ལ་མྱུར་དུ་འཕྲད་པ་ཡིན་ནོ། །ཞེས་གསུངས་སོ། །
ཡང་སྨྲས་པ། །
ཕྱོགས་འདིར་ཐུབ་བསྟན་པདྨོ་འབྱེད་པ་ལ། །
རིངས་པར་ཆས་པའི་མཁས་པའི་རྒྱུ་སྐར་ནི། །
ཇི་སྙེད་བྱོན་མོད་འོན་ཀྱང་དེ་དག་གིས། །
གསུང་རབ་པདྨོའི་སྙིང་པོ་གསལ་མ་ནུས། །
ཚུལ་ཁྲིམས་རིན་ཆེན་ཁམས་ལས་མངོན་པར་གྲུབ། །
དམིགས་མེད་སྙིང་རྗེའི་མགྱོགས་འགྲོའི་ཤུགས་ཀྱིས་དྲངས། །
མདོ་སྔགས་གཞུང་ཀུན་གསལ་བའི་འོད་སྟོང་ཅན། །
སྔོན་མེད་སྨྲ་བའི་ཉི་མ་ཙོང་ཁ་པ། ། །
གངས་ཅན་ལྷ་ཡི་ལམ་འདིར་ཤར་བའི་ཚེ། །
གསུང་རབ་ཆུ་སྐྱེས་མ་ལུས་ཁ་ཕྱེ་སྟེ། །
ལེགས་བཤད་དྲི་བསུང་ཕྱོགས་མཐར་ཁྱབ་པ་དང་། །



མཉམ་དུ་སྐལ་ལྡན་བུང་བའི་དགའ་སྟོན་རྒྱས། །
དེ་ཚེ་ལེགས་བཤད་སྦྲང་རྩི་ཡི། །
བཅུད་ལ་རོལ་པས་རྣམ་དཔྱོད་ཀྱི། །
གཤོག་རྩལ་མཐུ་དང་རབ་ལྡན་པའི། །
མཁས་མཆོག་རྐང་དྲུག་ལྡན་པ་ཞིག །
རིགས་པའི་གླུ་དབྱངས་སྙན་པོ་སྒྲོག །
པདྨོའི་ཚལ་གྱི་དྲིན་ལ་སོམས། །
དེ་ནས་འདི་སྙམ་སེམས་པར་གྱུར། །
ས་སྟེང་སྐལ་ལྡན་རྐང་དྲུག་ལྡན་པའི་ཚོགས། །
ལེགས་བཤད་སྦྲང་རྩིའི་བཅུད་ལ་རོལ་བ་འདི། །
སྨྲ་བའི་ཉི་མ་དེ་ཡི་མཐུ་ལས་ཡིན། །
སྙམ་དུ་དེ་ཡི་དྲིན་ནི་ལྷག་པར་དྲན། །
ལུས་ཀྱི་བརྟན་པ་མ་ལུས་ཉམས་ན་ཡང་། །
དད་པའི་གཤོག་པ་མཆོག་ཏུ་རབ་བརྐྱངས་ཏེ།
བསྟོད་པའི་གླུ་དབྱངས་དཔག་མེད་སྒྲོག་པར་བྱེད། །
དེ་ལྟར་མཁས་གྲུབ་ཆོས་ཀྱི་རྒྱལ་པོ་དེ། །
བླ་མའི་ཡོན་ཏན་དྲན་པའི་དད་པ་ཡིས། །
ལུས་ཀྱི་སྤུ་ལོང་མ་ལུས་གཡོས་པ་དང་། །
མཉམ་དུ་མཆི་མའི་ཆར་རྒྱུན་དྲག་ཏུ་བབ། །
རུས་པའི་རི་བོ་དག་ནི་རབ་བརྒལ་ཞིང་། །
ཁྲག་དང་མཆི་མའི་རྒྱ་མཚོ་སྐམ་ན་ཡང་། །
1 ;$3



མཆི་མའི་ཆར་རྒྱུན་ཟད་པ་མེད་པ་འདི། །
འཇིག་རྟེན་ངོ་མཚར་སྐྱེ་ཕྱིར་སྤྲུལ་བ་འདྲ། །
ཨེ་མ་མཁས་པའི་མཁས་པ་དགེ་ལེགས་དཔལ། །
གྲངས་མེད་གསུམ་དུ་རྗེ་བཙུན་བླ་མ་ཡི། །
ཡོན་ཏན་འབའ་ཞིག་སེམས་པར་མཛད་དམ་ཅི། །
གཞན་དུ་འདི་ལྟའི་དད་པ་གང་ནས་རྙེད། །
ཁྱོད་ཐུགས་རི་དབང་ལྟ་བུར་བརྟན་ན་ཡང་། །
བླ་མ་མཆོག་ལ་དད་པའི་རླུང་ཤུགས་ཀྱིས། །
ཤིང་བལ་བཞིན་དུ་གཡོ་བར་བྱེད་པ་འདི། །
ལྷུན་པོའི་དབང་པོ་སྐྱེངས་ཕྱིར་མ་མཛད་དམ། །
རབ་དཀར་དད་པའི་ས་ཆེན་གཡོ་བ་བཞིན། །
བློ་མིག་གསལ་བ་ཤེས་བྱའི་མེ་ལོང་འདྲ། །
འགྲོ་ལ་བརྩེ་བ་བུ་གཅིག་མ་དང་མཚུངས། །
མཁས་གྲུབ་ཆོས་ཀྱི་རྒྱལ་པོའི་ཞབས་ལ་འདུད། །
དེ་ནས་སེམས་དཔའ་མཆོག་དེའི་དད་པའི་མཐུས། །
དམར་སེར་ལི་ཁྲིའི་མདོག་ཅན་གཞོན་ནུའི་ཚུལ། །
གླེགས་བམ་རལ་གྲི་འཛིན་པ་འཇམ་པའི་དཔལ། །
རི་དྭགས་དབང་པོ་རྣམ་པར་འགྱིང་བའི་སྟེང་། །
དགྱེས་པའི་ཚུལ་དུ་བྱོན་ནས་འདི་སྐད་གསུངས། །
བུ་བུ་སྙིགས་མའི་སེམས་ཅན་སྐལ་བ་དམན། །
ཐར་པ་དོན་གཉེར་ཉིན་མོའི་སྐར་མ་བཞིན། །
16:



འོན་ཀྱང་སྣོད་ལྡན་གདུལ་བྱ་ཅུང་ཟད་སྲིད། །
དེ་དག་བརྩེ་བ་ཆེན་པོས་རྗེས་སུ་ཟུང་། །
ཁྱད་པར་ང་ཡི་སྔགས་ཀྱི་ལེགས་བཤད་འདི། ། །
ཁྱོད་ཀྱིས་མཆོག་ཏུ་རྒྱས་པར་གྱིས་ཤིག་དང༌། །
པྱི་མར་དག་པའི་ཞིང་དུ་འཕྲད་དོ་གསུངས། །
ཨེ་མ་དམར་སེར་རལ་པའི་ཟུར་ཕུད་ཅན། །
སེམས་དང་འ་མཆོག་དེས་བླ་མ་དྲན་པ་ལ། །
ཁྱོད་ཉིད་རིངས་པར་བྱོན་ཀྱང་དགོས་པ་ཅི། །
མགོན་དེས་ཁྱོད་ཀྱི་གོ་འཕང་ཐོབ་ཀྱང་ཟིན། །
འོན་ཀྱང་དེ་ཡི་རྒྱུ་མཚན་འདི་ལྟར་འཁུམས། །
ཐ་མལ་གདུལ་བྱའི་བློ་དང་འཚམ་པའི་སྐུ། །
ཆོས་ཀྱི་རྒྱལ་པོ་ཙོང་ཁ་པ་དེ་ཡང་། །
དམར་སེར་གླེགས་བམ་འཛིན་པ་དེ་ཡི་སྤྲུལ། །
དེས་ན་མཁས་གྲུབ་དད་པའི་ཆུ་མཚོ་ཆེར། །
བླ་ན་་མཆོག་དེས་རང་གཟུགས་བསྟན་པར་ངེས། །
དེས་ན་རྒྱལ་བ་རྣམས་ཀྱིས་རང་གི་སྲས།
དབུགས་དབྱུང་སྤྲོ་བ་སྐྱེད་ལ་མཚར་ཅི་དགོས། །
རི་དྭགས་དབང་པོའི་བཞོན་པ་གཅིག་གིས་ཀྱང་། །
ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི །
གཏེར་མཛོད་མ་ལུས་ཁུར་དུ་རབ་ཁྱེར་ཏེ། །
ཡོངས་སུ་ངལ་བ་མེད་པ་འདི་ལ་ལྟོས། །ཞེས་བྱ་བ་འདི་ནི་མཁས་
1tf;



གྲུབ་ཆོས་ཀྱི་རྒྱལ་པོ་ལ་རྗེ་བླ་མས་སེང་གེ་དཀར་མོ་ཆིབས་ཏེ། རྗེ་བཙུན་འཇམ་
དབྱངས་ཀྱི་རྣམ་པར་སྐུའི་སྣང་བ་བསྟན་ཏེ་ཆོས་གསུངས་པའི་ཚུལ་མདོ་ཙམ་
བརྗོད་པའོ། །
ཡང་བླ་མ་འདིས་རྗེ་བླ་མ་དྲན་ནས་ངའི་བླ་མ་དེ་གང་ན་བཞུགས་ཡོད་ན།
ནམ་ཞིག་མཇལ་ན་སྙམ་དུ་སྤྱན་ཆབ་མང་དུ་བཏོན་ཞིང་། ཐུགས་མནན་པས་
མི་ནོན་པ་ཙམ་དུ་སྐུ་ལུས་འདར་བ་སྤུ་གཡོ་ཞིང་། རྗེ་བླ་མ་ཙོང་ཁ་པ་ཁྱེད་ཀྱིས་
ང་ལ་ རང་ གཟིགས་དང་། སེམས་ཅན་ དམུ་ རྒོད་ ཀྱི་ སྤྱོད་པ་འདི་རྣམས་ལ་
གཟིགས་དང་། ཁྱོད་ཀྱི་བསྟན་ང་་འདི་ཡང་བར་སྣང་གི་གློག་དང་དྲི་ཟའི་གྲོང་
ཁྱེར་ལྟར་མྱུར་དུ་སྡུད་པར་ཉེ་བས། ང་ཡང་བླ་མ་ཁྱེད་ཀྱི་ཞབས་དྲུང་དུ་ནམ་
ཞིག་འོང་ན། ཞེས་ གསོལ་ བ་ དྲག་ ཏུ་བཏབ་པས། རྗེ་བླ་མ་ སྟག་ཆེན་པོ་
འཇིགས་སུ་རུང་བ་གཅིག་ལ་ཆིབས་ནས་རྣལ་འབྱོར་པའི་ཆ་ལུགས་མཛད། སྐུ་
མདོག་དམར་པོ་སྤྱན་དང་ཤངས་ཆེ་བ། ཕྱག་གཡས་རལ་གྲི་འབར་བ་ནམ་
མཁའ་ལ་འཕྱར་བ། གཡོན་པས་བདུད་རྩིས་གང་བའི་ཀ་པཱ་ལ་ཐུགས་ཀར་
བཟུང་། རལ་ པ་ དམར་པོའི་ ཐོར་ཅོག་ ལ་དར་སྔོན་པོས་བཅིངས་པ། རུས་
པའི་རྒྱན་གྱིས་བརྒྱན་པ་ཤིན་ཏུ་འཛུམ་ཞིང་བཀྲག་ཆེ་བ་ལ་གྲུབ་ཆེན་བརྒྱད་ཅུས་
བསྐོར་ནས་དགྱེས་བཞིན་དུ་བྱོན་ཏེ། བུ་ཤེས་པ་འཕྱོ་མི་དགོས། ང་ལ་ཁྱོད་
མིན་པ་བསམ་རྒྱུ་མེད། ཁྱོད་ཀྱང་ང་མིན་པ་སུ་བསམ། ཁྱོད་བཞག་ནས་ང་
གང་དུའང་མི་འགྲོ། ང་དྲན་ན་སྔགས་མཚན་ཉིད་ཀྱི་ཡིག་ཆ་འདི་རྣམས་ངའི་
ཁ་ཆེམས་ཡིན་པས་འདི་རྣམས་ལ་ལྟོས། སྤྱིར་སེམས་ཅན་རྣམས་བསོད་ནམས་
ཤིན་ཏུ་ཆུང་དུ་སོང་། ཉོན་མོངས་པ་རགས། བསྟན་པའི་མཇུག་སྡུད་པའི་
འགོ་ཡང་བརྩམས་འདུག ཁྱོད་རང་ཡང་མཁའ་སྤྱོད་དུ་འོང་བའི་འདུན་པ་
1/;



ཐོང་གསུངས། དེ་ནས་སྐབས་ཤིག་ཏུ། རྗེ་བླ་མ་འདིས་ ད་ རང་འགྲོ་བའི་
འདུན་པ་བྱས་ན་ལེགས་པ་འདྲ། ངའི་བླ་མ་དེ་ལ་མཆོད་པ་གཅིག་ཕུལ་ནས་
གསོལ་བ་བཏབ་ན་འབྱོན་ལ་རེ། དེས་ན་རྗེ་བླ་མ་གང་ན་བཞུགས་ཀྱང་ཞུ་ལ།
ཞུ་རྒྱུ་གཞན་ཡང་འགའ་ཞིག་ཡོད་སྙམ་དུ་དགོངས་ནས་གསེར་གྱི་མཎྜལ་དང་
བཅས་པའི་མཆོད་པ་ཤིན་ཏུ་བཟང་པོ་བློ་ཡུལ་དུ་མི་ཤོང་བ་ཙམ། མཐའ་ཡས་
མུ་མེད་པ་གཅིག་བཤམས་ནས། ཕ་དུས་གསུམ་གྱི་སངས་རྒྱས། འགྲོ་བ་མགོན་
མེད་པ་རྣམས་ཀྱི་སྐྱབས་གཅིག་པུ། རྗེ་བཙུན་འཇམ་དབྱངས་འགྲན་གྱི་དོ་མེད།
རྡོ་རྗེ་འཆང་ཞེས་གསོལ་བ་ཤུགས་དྲུག་ལ་ཡུན་རིང་པོ་བཏབ་པས། རྗེ་བླ་མ་
སྤྲིན་དཀར་པོ་ཕུང་ཕུང་བ་གཅིག་གི་དབུས་སུ་རབ་ཏུ་བྱུང་བ་སྔར་གྱི་ཆ་ལུགས་
སུ་བྱོན་ནས། བུ་ད་ནི་མྱུར་དུ་འོང་བའི་གྲབས་གྱིས། བདག་གིས་བསུ་མཁན་
གཏོང་གསུང་བ་ལ། རྗེ་བླ་མ་ད་ལྟ་གང་ན་བཞུགས་པ་ལགས། བདག་ཀྱང་
དེར་འོང་བ་ཡིན་ཞུས་པས། སྤྱིར་ངའི་ སྤྲུལ་ པ་མཁའ་ སྤྱོད། དགའ་ ལྡན།
འཛམ་བུ་གླིང་ལ་སོགས་པ་མང་པོར་ཡོད་པ་ཡིན། ད་ལྟ་རྒྱ་ནག་རི་བོ་རྩེ་ལྔར་
དགེ་སློང་རྡོ་རྗེ་འཛིན་པ་སྟོང་བརྒྱད་བརྒྱ་རེ་ཙམ་ལ། སྔ་དྲོ་དབུ་མ་དང་ལམ་
རིམ། ཕྱི་དྲོ་ གསང་བདེ་འཇིགས་གསུམ་གྱི་བསྐྱེད་རྫོགས་འཆད་ཀྱིན་ཡོད།
ཁྱོད་རང་ཡང་འོང་བའི་སྨོན་ལམ་ཤུགས་དྲག་ལ་རྒྱུན་རིང་བ་ཐོབ། རིང་པོར་
མི་ཐོགས་པར་འཕྲད་པ་ཡིན་ནོ་གསུངས། འོ་ན་རྗེ་བླ་མ་ལ་གུས་པའི་གདུལ་བྱ་
གཞན་གྱིས་ཀྱང་གསོལ་བ་དྲག་ཏུ་བཏབ་ཅིང་། སྨོན་ལམ་ཤུགས་དྲག་བཏབ་ན་
ཞིང་དེར་སྐྱེ་ཞིང་གསུང་གི་བདུད་རྩི་མྱོང་ངམ་ཞུས་པས། ཁོ་བོ་དང་རྗེ་བཙུན་
འཇམ་དབྱངས་དབྱེར་མེད་དུ་གསོལ་བ་བཏབ་ན། ཞིང་དེར་སྐྱེ་ཞིང་རྗེས་སུ་
འཛིན་པ་ལས་འོས་མེད་ཀྱང་། གསོལ་བ་འདེབས་མཁན་མེད་པས་ལན་ནོ། །
168



ཞེས་གསུངས་སོ། །འོ་ན་རྗེ་བླ་མ་དང་རྗེ་བཙུན་འཇམ་དབྱངས་ཀྱིས་རྗེས་སུ་
འཛིན་པའི་ རྒྱུ་ལ་ཇི་ལྟར་དགོས་ པ་ ལགས་ཞུས་པས། ཁོ་བོ་དང་ རྗེ་བཙུན་
འཇམ་དབྱངས་དབྱེར་མེད་ཀྱིས་རྗེས་སུ་འཛིན་པའི་རྒྱུ་ཐུན་མོང་མ་ཡིན་པ།
ངེས་འབྱུང༌། བྱང་ཆུབ་ཀྱི་སེམས། ལྟ་བ་རྣམ་པར་དག་པ་གསུམ་རྒྱུད་ལ་
བསྐྱེད་ཅིང་། དེ་ལ་མོས་པ་གཅིག་དགོས་གསུངས། གཞན་ཇི་ལྟར་དགོས་
ལགས་ཞུས་པས། ཁོ་བོ་དང་རྗེ་བཙུན་གྱི་སྐུ་གསུང་ཐུགས་ཀྱི་རྟེན་བཞེངས་
ཤིང་། དབྱེར་མེད་འབྲལ་མི་རུང་དུ་གསོལ་བ་དྲག་ཏུ་འདེབས་པ། བསྟོད་
ཅིང་སྨོན་ལམ་ཁ་ཙམ་ཚིག་ཙམ་མ་ཡིན་པར་འདེབས་པ་དང་། ལས་འབྲས་ལ་
ཡིད་ཆེས་པའི་དད་པ་སྒོམ་པ་དང་། སྟོབས་བཞིའི་སྒོ་ནས་སྡིག་པ་དང་ལྟུང་བ་
བཤགས་བསྡམས་《 སྡོམ་》སོགས་བྱས་ན། རྗེས་སུ་འཛིན་ཅིང་དེར་སྐྱེ་བར་ཐེ་
ཚོམ་མེད་གསུངས། དེ་ནས་སྨོན་ལམ་འདི་བཏབ་བོ། །
རྗེ་བཙུན་བླ་མ་བློ་བཟང་གྲགས་པའི་དཔལ། །
མོས་གུས་སྙིང་ནས་ཡིད་ཀྱིས་གསོལ་འདེབས་ན། །
ཁྱེད་རང་གང་དུ་བཞུགས་པའི་ཞིང་ཁམས་དེར། །
བདག་ཀྱང་མྱུར་དུ་འོང་བར་བྱིན་གྱིས་རློབས། །
ཞེས་སྨོན་ལམ་བཏབ་བོ། །
འདིར་སྨྲས་པ།
བློ་བཟང་མཁྱེན་པའི་ཆུ་མཚོ་ལས་འོངས་པའི། །
མཁས་གྲུབ་སྨྲ་བའི་ཉི་མ་དེ་ཉིད་ཀྱིས། ། །
རང་གི་གདུལ་བྱའི་ལོ་ཐོག་སྨིན་མཛད་ནས། །
མཐའ་འཁོབ་སྐྱེ་བོ་བློ་ཡི་དབུལ་དང་བྲལ།། །།
1}}



དེ་ཚེ་སེམས་དཔའ་ཆེན་པོ་དེ། །
སྙིང་རྗེའི་རྟ་ལྗང་གིས་དྲངས་ཏེ། །
གདུལ་བྱའི་ཞིང་གཞན་འཛིན་པ་ལ། །
རིངས་པར་ཆས་པ་བཞིན་དུ་འགྱུར། །
ཨེ་མ་རྗེ་བཙུན་བླ་མ་ཙོང་ཁ་པ། །
དམུ་རྒོད་འགྲོ་བའི་སྤྱོད་ཚུལ་འདི་ལ་གཟིགས། །
ཁྱོད་ཀྱི་བསྟན་པ་འདི་ཡང་སྡུད་སྡུད་འདྲ། །
བདག་ཀྱང་ཁྱོད་ཀྱི་ཞབས་དྲུང་ནམ་འོངས་ན། །
ཞེས་གསུངས་གདུང་བའི་ཤུགས་ཀྱིས་གསོལ་བ་བཏབ། །
དེ་ནས་དེ་ཡི་བླ་མ་ཙོང་ཁ་པ། །
འཇིགས་རུང་འཇིགས་བྲལ་དཔའ་བོའི་སྟག་ལ་ཆིབས། །
སྐུ་མདོག་དམར་པོ་ཕྱག་གཡས་རལ་གྲི་འཕྱར། །
གཡོན་པ་བདུད་རྩིས་གང་བའི་ཐོད་པ་འཛིན། །
ཤིན་ཏུ་འཛུམ་ཞིང་གྲུབ་ཆེན་བརྒྱད་ཅུས་བསྐོར། །
དེ་ལྟའི་ཚུལ་དུ་བྱོན་ནས་འདི་སྐད་གསུངས། །
བུ་བུ་ཁྱོད་ཉིད་མྱ་ངན་བྱ་མི་དགོས། །
བླ་མ་དྲན་ན་བླ་མའི་གསུང་ལ་ལྟོས། །
སྐྱེ་ཞིང་འཇིག་པ་འདུས་བྱས་ངང་ཚུལ་ཡིན། །
དེས་ན་ཁོ་བོའི་བསྟན་པའང་དེ་དང་མཚུངས། །
སྐལ་དམན་སེམས་ཅན་རྣམས་ནི་ལོག་ལྟ་ཆེ། །
དེ་བས་ཁྱོད་རང་ཞིང་ཁམས་གཙང་མར་ཤོག །
]，{}



ཅེས་གསུངས་རྒྱལ་བའི་སྲས་པོ་དགེ་ལེགས་དཔལ། །
དག་པའི་ཞིང་དུ་འབྱོན་པར་མངོན་དུ་ཕྱོགས། །
ཞེས་བྱ་བ་ནི་མཁས་གྲུབ་ཆོས་ཀྱི་རྒྱལ་པོའི་རྣམ་པར་ཐར་པ་ལས། རྗེ་
ཙོང་ཁ་པ་དགའ་ལྡན་དུ་གཤེགས་ནས་ཀྱང་སྐུའི་སྣང་བ་བསྟན་ཏེ་ཆོས་གསུངས་
པའི་ཚུལ་མདོ་ཙམ་བརྗོད་པའོད ། །
(ལྔ་པ། )
ངོ་མཚར་བའི་ལྟས་བཅས་དགོངས་པ་ཆོས་
དབྱིངས་སུ་ཐིམ་ཚུལ།
༈ ལྔ་པ་དག་པའི་ཞིང་དུ་འབྱོན་པར་ཕྱོགས་པ་ན། ཡ་མཚན་པའི་
ལྟས་ཇི་ལྟར་བྱུང་ཚུལ་ནི། དེ་ནས་རྗེ་བླ་མ་འདི་ཉིད་སྐུ་དངོས་ཀྱིས་འདུལ་བའི་
གདུལ་བྱ་ཕལ་ཆེ་བའི་དོན་ནི་མཛད་ཟིན་ཅིང་། རང་ཉིད་ཀྱང་རྗེ་བླ་མའི་
ཞབས་དྲུང་དུ་འབྱོན་པར་བཞེད་པའི་ཀུན་ནས་བསླངས་ཏེ། སྐུ་མྱ་ངན་ལས་
འདའ་བའི་ཚུལ་སྟོན་པར་བཞེད་པའི་ཚེ། ལན་ཅིག་ཡེ་ཤེས་ཀྱི་མགོན་པོ་ཕྱག་
དྲུག་པ་བྱོན་ནས། བསྟན་པའི་བདག་པོ་ཁྱོད་མེད་ན་རྗེ་བླ་མའི་བསྟན་པ་རྣམ་
དག་འདི་སུས་འཛིན་ན་ཞེས་མ་བཟོད་པ་ཆེན་པོ་མཛད་ཅིང་། ཡང་གཤིན་རྗེ་
ཆོས་ཀྱི་རྒྱལ་པོ་འཁོར་བཅས་བྱོན་ནས། བདག་ཅག་རྣམས་ནི་རྗེ་བླ་མའི་བཀའ་
སྲུང་དུ་གཤིན་རྗེ་གཤེད་ཀྱིས་དངོས་སུ་བཀའ་བསྒོས་ཤིང་། རྗེ་བླ་མས་བདག་
ཅག་འཁོར་བཅས་ཁྱོད་བསུ་བར་བཏང་བ་ཡིན་ཞེས་གསུངས། ཡང་མགོན་པོ་
ཞལ་བཞི་པ་བྱོན་ནས། མི་ཁྱོད་མེད་ན་ཀླུ་སྒྲུབ་ནས་བརྒྱུད་པའི་ལྟ་བ་རྣམ་དག་
འདི་སུས་འཛིན་ན། ཁ་ གཏོང་མཁན་མང་སྟེ། ཞེས་ཞལ་ནམ་མཁའ་ལ་
གཟིགས་སོ། །ཡང་ང་ཀླུ་སྒྲུབ་ཀྱི་ཆོས་སྐྱོང་ཡིན། ལྟ་བ་དབུ་མ་འཛིན་པ་ལ་
17 |



དགའ། ཆོས་གསང་བ་འདུས་པ་ལ་དགའ། རྗེ་དང་ཀླུ་སྒྲུབ་ལ་ཁྱད་མེད། དམ་
ཚིག་དང་སྡོམ་པ་མི་བསྲུང་། ལས་འབྲས་ལ་མི་འཛེམ་པའི་ལྟ་བ་ནི་ལྟ་བ་ལོག་
པའོ། །ཞེས་གསུངས། དེ་ཡང་ཚེས་ཉི་ཤུའི་ནུབ་མོ་ལྷའི་བུ་མང་པོས་གདུགས་
དང་རྒྱལ་མཚན་ལ་སོགས་པ་ཁྱེར་ནས་བསུ་ཞིང་། དེ་ཡང་རྗེ་འདིའི་སློབ་མ་སྐལ་
བ་དང་ལྡན་པ་མང་པོ་ལ་མཐོང་སྣང་མི་འདྲ་བ་མང་དུ་བྱུང་འདུག་སྟེ། ཁ་ཅིག་
ལ་ནི་ གླང་ པོ་ ཆེ་ ལ་ཆིབས་ནས་ དགའ་ ལྡན་ དུ་ བྱོན་ པའི་ གཟིགས་སྣང་ དང་།
འགའ་རེ་ལ་བྱང་ཤམ་བྷ་ལར་བྱོན་པར་མཐོང་ཞིང་། ཁ་ཅིག་གིས་རི་བོ་རྩེ་ལྔར་
བཞུད་པར་མཐོང་བ་སོགས་མཐོང་ཚུལ་ཡང་བསམ་གྱིས་མི་ཁྱབ་པ་བྱུང་འདུག་
ཅིང་། དེ་དག་གི་ཚེ་མེ་ཏོག་གི་ཆར་ཡང་བསམ་གྱིས་མི་ཁྱབ་པ་འབབས་བབ་
པ་དང་། འཇའ་འོད་ཀྱིས་ནམ་མཁའ་ཁྱབ་པ་སོགས་ངོ་མཚར་བའི་ལྟས་ཀྱིས་སྐྱེ་
བོ་ཐམས་ཅད་དད་པའི་ལམ་ལ་བཀོད་པར་མཛད་དོ། །
ཡང་རྗེ་བླ་མ་འདི་ཉིད་འོད་གསལ་ལ་བཞུགས་པའི་ཚེ་ན། ངོ་མཚར་
བའི་ལྟས་བསམ་གྱིས་མི་ཁྱབ་པ་བྱུང་ཞེས་གྲགས་མོད་ཀྱི། ཞག་གྲངས་ཇི་ཙམ་
བཞུགས་པ་སོགས་ཞིབ་ཏུ་རྩད་བཅད་ནས་སླར་ཡང་འདི་ཉིད་དུ་ཡེ་གེར་བཀོད་
དགོད་》པར་འདོད་དོ། །
འདིར་སྨྲས་པ། །
གང་ཞིག་རྒྱལ་བ་ཀུན་གྱི་ཡབ། །
རྒྱལ་སྲས་གཞོན་ནུའི་ཚུལ་བཟུང་ནས། །
འགྲོ་ལ་ཐར་པའི་ལམ་སྟོན་ཀྱང་། །
བློ་དམན་རྣམས་ཀྱི་སྤྱོད་ཡུལ་མིན། །
དེ་ནས་མཁྱེན་པའི་གཏེར་ཆེན་འཇམ་དཔལ་དབྱངས། །
17



དབྱངས་སྙན་གསུང་གིས་འགྲོ་ལ་ཐར་པའི་ལམ། །
ལམ་གྱི་མཐར་ཐུག་རིམ་གཉིས་ཟབ་མོའི་དོན། །
དོན་བཞིན་གཟིགས་ནས་སྟོན་པའི་དགེ་ལེགས་དཔལ། །
ཚེ་རབས་དུ་མར་རྗེ་བཙུན་ཙོང་ཁ་པས། །
ཐེག་མཆོག་སྟོན་པའི་བཤེས་གཉེན་མཛད་པའི་མཐུས། །
ཞིང་འདིར་བློ་བཟང་ཆོས་ཀྱི་རྒྱལ་སྲིད་ལ། །
དབང་སྒྱུར་མཁས་གྲུབ་ཆེན་པོའི་ཞབས་ལ་འདུད། །
སྔོན་ཚེ་མཁས་པའི་འབྱུང་གནས་འཕགས་ཡུལ་དུ། །
རྒྱལ་བའི་སྲས་པོ་དཔལ་ལྡན་ཀླུ་སྒྲུབ་ཀྱིས། །
ཐུབ་དབང་བསྟན་པའི་རྒྱལ་མཚན་བཟུང་ངོ་ཞེས། །
འཛམ་གླིང་མཁས་པ་ཀུན་ལ་གསལ་བར་གྲགས། །
དེ་བཞིན་དུས་ཀྱི་ཐ་མར་གངས་ཅན་འདིར། །
ཆོས་མིན་དཔུང་ཚོགས་མ་ལུས་ཕམ་བྱེད་པའི། །
བློ་བཟང་གྲགས་པའི་བསྟན་པའི་རུ་མཚོན་ནི། །
མཁས་གྲུབ་ཆོས་ཀྱི་རྒྱལ་པོ་དེ་ཡིས་བཟུང་། །
བོད་ཡུལ་བསྟན་པའི་བདག་པོ་ཙོང་ཁ་པའི། །
སྔོན་མེད་ལེགས་བཤད་མདོ་སྔགས་བསྟན་པ་ནི། །
མཁས་པའི་བྱ་བ་གསུམ་གྱིས་རྒྱས་མཛད་ནས། །
སླར་ཡང་ཞིང་གཞན་འཛིན་པར་ཆས་པ་ན། ། །
ཐུབ་དབང་བསྟན་པ་སྐྱོང་བར་ཞལ་བཞེས་པའི། །
བཀའ་སྡོད་ཆོས་སྐྱོང་སྲུང་མའི་ཚོགས་རྣམས་ཀྱང་། །
]
:



མཁས་གྲུབ་བསྟན་པའི་བདག་པོ་འདི་མེད་ན། །
ཐུབ་པའི་བསྟན་པའང་མིང་ཙམ་འགྱུར་དགོངས་ནས། །
ཕྱག་དྲུག་མགོན་པོ་བྱོན་ནས་འདི་སྐད་གསུངས། །
རྒྱལ་བ་གཉིས་པའི་གདུང་འཚོབ་ཁྱོད་མེད་ན། །
རྗེ་བཙུན་བླ་མ་མཉམ་མེད་ཙོང་ཁ་པའི། །
ལུང་རྟོགས་བསྟན་ང་་སུ་ཡིས་འཛིན་པ་སྨོས། །
གདོང་བཞི་མགོན་པོ་བྱོན་ནས་འདི་སྐད་གསུངས། །
ང་ནི་དཔལ་མགོན་ཀླུ་སྒྲུབ་ཆོས་སྐྱོང་ཡིན། །
ལྟ་བ་དབུ་མ་འཛིན་ལ་མོས་ན་ཡང་། ། །
ཟབ་དོན་དབུ་མའི་བདག་པོ་ཁྱོད་མེད་ན། །
དམ་ཚིག་སྡོམ་པ་རྩ་ལྟར་འདོར་བྱེད་ཅིང་། །
ལྟ་བས་ལས་འབྲས་འགོག་པའི་ཆད་ལྟ་མཁན། །
མང་པོས་ཕྱོགས་འདི་གང་བར་གྱུར་པ་ན། །
ཀླུ་སྒྲུབ་ལུགས་བཟང་སུ་ཡིས་འཛིན་པ་སྨོས། །
ཆོས་རྒྱལ་འཁོར་བཅས་བྱོན་ནས་འདི་སྐད་གསུངས། །
བདག་ཅག་རྗེ་བཙུན་བླ་མའི་བཀའ་སྲུང་སྟེ། །
བླ་མའི་བཀའ་བཞིན་ཁྱོད་ལ་བསུ་བར་འོངས། །
ད་ནི་ཞིང་ཁམས་གཙང་མར་འབྱོན་ཞེས་བསྐུལ། །
དེ་ཚེ་ནམ་མཁའ་གང་བའི་ལྷའི་བུ་ཡིས། །
བྱེ་བྲག་མཆོད་པའི་ཡོ་བྱད་སྣ་ཚོགས་ཁྱེར། །
སྙན་པའི་དབྱངས་ཀྱིས་གསོལ་བ་འདེབས་བྱེད་ཅིང་། །
}
།



ཞིང་ཁམས་གཞན་དུ་བསུ་བའི་རྣམ་པ་བྱེད། །
གྲངས་མེད་ཞིང་གི་འགྲོ་བ་སྨིན་སླད་དུ། །
ཉིད་ཀྱི་སྤྲུལ་པ་བྱེ་བ་ཐེར་འབུམ་འགྱེད། །
དེ་ཕྱིར་དག་པའི་གདུལ་བྱ་མང་པོ་ལའང་། །
ཞིང་ཁམས་སོ་སོར་བྱོན་པའི་མཐོང་སྣང་བྱུང་། །
མྱ་ངན་འདའ་བའི་མཛད་པ་བསྟན་པ་་ན། །
མེ་ཏོག་ཆར་དང་འཇའ་ཡི་གུར་ལ་སོགས། །
ནམ་མཁའ་ཁྱབ་པའི་ངོ་མཚར་ལྟས་རྣམས་ཀྱིས། །
སྐྱེ་བོ་མཐའ་དག་དད་པའི་ལམ་ལ་བཀོད། །ཅེས་བྱ་བ་ནི་མཁས་
གྲུབ་ཆོས་ཀྱི་རྒྱལ་པོའི་རྣམ་པར་ཐར་པ་ལས། མྱ་ངན་ལས་འདའ་བའི་ཚུལ་
སྟོན་པ་ལ་ཉེ་བ་ན་ཡ་མཚན་པའི་ལྟས་ཇི་ལྟར་བྱུང་ཚུལ་མདོ་ཙམ་བརྗོད་པའོ། །
( དྲུག་པ། )
སླར་ཡང་ཇི་སྐད་བཤད་པའི་དོན་
བསྡུས་ཏེ་བརྗོད་པ།
༈ འགྲོ་འདིའི་དགེ་ལེགས་པན་བདེའི་ཁུར་ཆེན་པོ། །
གང་གི་ལྷག་བསམ་ཕྲག་པར་ངལ་བསོ་བ། །
དཔལ་ལྡན་སྙིང་སྟོབས་མཆོག་གྱུར་ཆོས་ཀྱི་རྗེ། །
བཟང་པོ་འགྲོ་བའི་གཉེན་གཅིག་དེ་ལ་འདུད། །
སྔོན་ཚེ་ཐུབ་དབང་ཆོས་རྗེའི་སྲས་སུ་འཁྲུངས། །
བར་དུ་མཁས་གྲུབ་པཎ་ཆེན་ཚུལ་ཡང་བཟུང་། །
ཞིང་འདིར་སྨྲ་བའི་ཉི་མ་དགེ་ལེགས་དཔལ། །
17;



རྩོད་དུས་ཐམས་ཅད་མཁྱེན་པ་དེ་ལ་འདུད། །
པཎ་ཆེན་དུ་མའི་གསུང་གིས་རབ་བསྐུལ་ཞིང་། །
གདུལ་བྱ་བོད་འདིར་ཡོད་པར་རབ་དགོངས་པས། །
ཞིང་འདིར་ཁྱོད་ཀྱིས་བསམས་བཞིན་སྐྱེ་བ་བཟུང་། །
གངས་ཅན་བསྟན་པའི་བདག་པོ་དེ་ལ་འདུད། །
གསུང་རབ་ཀུན་ལ་ཐོགས་མེད་མཁྱེན་པའི་གཏེར། །
འཆད་རྩོད་རྩོམ་པས་ཐུབ་བསྟན་རྒྱས་པར་མཛད། །
དམ་ཅན་རྒྱ་མཚོས་བསྟོད་པའི་ཕྲེང་བས་བསྔགས། །
མཁས་གྲུབ་ཆོས་ཀྱི་རྒྱལ་པོའི་ཞབས་ལ་འདུད། །
འཇམ་དབྱངས་རྣམ་སྤྲུལ་ཀུན་མཁྱེན་ཙོང་ཁ་པའི། །
དམ་ཆོས་འཛིན་པའི་སྨོན་ལམ་གྲུབ་པ་ཅན། །
སྨྲ་བའི་ཁྱུ་མཆོག་བློ་བཟང་སྲས་ཀྱི་མཆོག །
ལུང་རྟོགས་བསྟན་པའི་མངའ་བདག་དེ་ལ་འདུད། །
ཁྱོད་ཀྱི་ལེགས་བཤད་ཆོས་ཀྱི་རྔ་བོ་ཆེ། །
འཇིགས་མེད་ཕྱོགས་བཅུ་ཀུན་ཏུ་རབ་བསྒྲགས་པས། །
ཕས་རྒོལ་དགྲ་སྡེ་མ་ལུས་སྐྲག་པར་མཛད། །
མཁས་གྲུབ་ཆོས་ཀྱི་རྒྱལ་པོའི་ཞབས་ལ་འདུད། །
དེ་ཚེ་དམ་ཅན་རྒྱ་མཚོའི་ཚོགས་རྣམས་ཀྱིས། །
ཁྱོད་ནི་སྙིགས་དུས་བསྟན་པའི་བདག་པོ་ཞེས། །
བསྟོད་པའི་ཕྲེང་བས་ཡང་དང་ཡང་དུ་བསྔགས། །
བསྔགས་པ་དོན་དང་མཐུན་པ་དེ་ལ་འདུད། །
1 ༼ {j



གང་གི་ཡིད་ཀྱི་དད་པའི་ཆུ་མཚོ་ཆེར། །
བློ་བཟང་རྒྱལ་བའི་སྤྲུལ་སྐུའི་སྣང་བརྙན་ནི། ། །
ཉིད་སྐུའི་མཛད་པ་བསྡུས་ཀྱང་ཡང་ཡང་ཤར། །
སྒྲིབ་བྲལ་དག་པའི་ཐུགས་མངའ་དེ་ལ་འདུད། །
ཁྱོད་ཀྱི་ཡོན་ཏན་མཁའ་ལྟར་རྒྱ་ཆེ་བ། །
ཇི་བཞིན་བདག་གིས་བརྗོད་པར་མ་ནུས་ཀྱང་། །
རང་གཞན་དད་པ་སྤེལ་བའི་རྟེན་ཙམ་དུ། །
ཅུང་ཟད་དམ་པའི་གསུང་ལ་བརྟེན་ནས་བཀོད། ། ཅེས་པའི་རྣམ་
པར་ཐར་པ་འདི་ནི་ཆོས་རྗེ་ཆོས་ལྡན་རབ་འབྱོར་པས་མཛད་པའི་རྣམ་ཐར་གྱི་
ཚིག་རིས་རྣམས་མ་ཉམས་པར་བཅུག་པའི་སྟེང་དུ། ངོ་མཚར་བའི་རྣམ་ཐར་
གཞན་ཁ་འགེངས་དགོས་པ་རྣམས། འཇམ་དཔལ་དབྱངས་ཀུན་དགའ་བདེ་
ལེགས་རིན་ཆེན་རྒྱལ་མཚན་དཔལ་བཟང་པོའི་གསུང་ལས་དངོས་སུ་ཐོས་པ་
བཞིན་དུ་ བཅོས་བསླད་ མེད་ པར་ བཅུག་ནས་སྙན་ དངགས་ ཀྱིས་ རྣམ་ པར་
བརྒྱན་ཏེ། རྗེ་བླ་མ་དེ་ཉིད་ལ་ཤེས་ནས་དད་པ་ཐོབ་པའི་རིགས་པ་སྨྲ་བ་ཆོས་ཀྱི་
རྒྱལ་མཚན་གྱིས་བཀོད་པའོ། །
ཨོཾ་སྭསྟི་
རྒྱལ་བསྟན་པད་ཚལ་ཕན་བདེའི་དྲི་བསུང་ཅན། །
བཤད་སྒྲུབ་འདབ་རྒྱས་རྣམ་གྲོལ་སྲུང་རྩིའི་བཅུད། །
འགྲོ་ཀུན་སྤྱོད་ཕྱིར་སྐུ་འབུམ་བྱམས་པ་གླིང་། །
ཆོས་སྡེ་ཆེ་ནས་ཆོས་སྦྱིན་ཆར་འདི་སྤེལ། །
སརྦ་མངྒ་ལཾ། །
137



མཁས་གྲུབ་ཆོས་རྗེའི་ཕྱི་ནང་གསང་གསུམ་གྱི་རྣམ་ཐར་
སྒོ་ནས་གསོལ་བ་འདེབས་པ་དད་པའི་རོལ་
མཚོ་སྤེལ་བའི་ཟླ་འོད་ཅེས་བྱ་བ་
བཞུགསས་སོ། །
༈ ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་ པོའི་ནང་ཐུགས་ ཀྱི་
སྲས་གཅིག་ཟླ་མེད་པ་མཁས་གྲུབ་སྨྲ་བའི་ཉི་མ་དགེ་ལེགས་དཔལ་བཟང་པོ་ལ་
ཕྱི་ནང་གསང་གསུམ་གྱི་རྣམ་པར་ཐར་པའི་སྒོ་ནས་གསོལ་བ་འདེབས་པ་དད་
ང་འི་རོལ་མཚོ་སྤེལ་བའི་ཟླ་འོད་ཅེས་བྱ་བ་བཞུགས་སོ། །
དང་པོ། ཕྱིའི་རྟོགས་པ་བརྗོད་པ།
ན་མོ་མཧཱ་པཎྜི་ཏ་སིདྡྷ། །
ཆོས་དབྱིངས་ངང་ལས་སྒྱུ་འཕྲུལ་དྲ་བ་ཡི། །
རབ་འབྱམས་ཞིང་ཀུན་འགེངས་མཛད་སྣང་མཐའ་ཡས། །
དེང་འདིར་འཕགས་བོད་རྒྱལ་བསྟན་སྲོག་ཤིང་དུ། །
སྐུ་འཕྲེང་རིམ་བྱོན་རྣམས་ལ་གསོལ་བ་འདེབས། །
ཁྱད་པར་མཁས་གྲུབ་གསེར་རིའི་ཕྲེང་བའི་དབུས། །
དགེ་ལེགས་ཡོན་ཏན་དཔལ་གྱིས་མངོན་མཐོ་ཞིང་། །
འཕྲིན་ལས་བཟང་པོའི་བསྡུ་བཞིའི་བང་རིམ་ཅན། །
ཆོས་ཀྱི་རྒྱལ་པོ་ས་འཛིན་དབང་པོར་འདུད། །
|
8



ཁྱོད་སྐུའི་མཚན་དཔེ་མངལ་གྱི་སྒྲིབ་བྱེད་ལས། །
གྲོལ་མ་ཐག་ཏུ་གུར་མགོན་ལྕམ་དྲལ་སོགས། ། །
དམ་ཅན་རྒྱ་མཚོས་དངོས་སུ་ཞལ་གཟིགས་ཤིང་། །
ཚུལ་བཞིན་འཕྲིན་ལས་སྒྲུབ་ལ་གསོལ་བ་འདེབས། །
བགྲང་བྱ་བཅུ་དྲུག་བཞེས་ཚེ་བོ་དོང་པས། །
རིགས་གཏེར་འགལ་འདུའི་ཕུང་པོར་བསྒྲུབས་པ་ན། །
རྩོད་པ་ལན་མེད་གྱུར་ཚེ་ས་སྐྱ་པའི། །
མཁས་རྣམས་དབུགས་དབྱུང་མཛད་ལ་གསོལ་བ་འདེབས། །
དེ་ཚེ་མཁས་མཆོག་བོ་དོང་ཐུགས་ཕྲོགས་ཏེ། །
བུང་བ་རྣམ་པར་རྩེན་པའི་རྒྱུད་མང་གིས། །
མགོན་ཁྱོད་མཆོག་ཏུ་བསྔགས་པ་ས་མཁས་པའི་མཆོག །
མཁས་པའི་ནང་དུ་མཛེས་ལ་གསོལ་བ་འདེབས། །
བླུན་པོ་ཞེ་སྡང་གྲགས་འདོད་དབང་གིས་རྩོད། །
མཁས་རྣམས་ཐུབ་བསྟན་བྱི་དོར་བྱ་ཕྱིར་ཏེ། །
དེའི་ཕྱིར་རྩོད་པ་ཆོས་ཕྱོགས་ཞི་མཛད་པའི། །
འཇིག་རྟེན་ཀུན་གྱི་སྐྱབས་ལ་གསོལ་བ་འདེབས། །
རེད་མདའ་བ་དང་ནམ་མཁའི་རྣལ་འབྱོར་སོགས། །
གངས་ཅན་མཁས་གྲུབ་དུ་མའི་ཞབས་བསྟེན་ཅིང་། །
རིས་མེད་གྲུབ་མཐའ་ཀུན་ལ་ཕྲ་ཞིབ་ཀྱི། །
སྦྱངས་པ་ ་མཐར་ཕྱིན་མཛད་ལ་གསོལ་བ་འདེབས། །
ཀླུ་སྒྲུབ་སྲས་མཆོག་རིགས་པའི་ཁུ་བྱུག་ཆེར། །།
17



གྱུར་ཚེ་ཡབ་སྲས་སྨོན་ལམ་ལྷན་ཅིག་པས། །
གངས་ལྗོངས་བསྟན་པ་གསོ་བར་འཇམ་དཔལ་གྱིས། །
བྱིན་བརླབས་ལུང་བསྟན་མཛད་ལ་གསོལ་བ་འདེབས། །
དམ་ཆོས་འཛིན་པའི་སྨོན་ལམ་དུས་བབས་ཚེ། །
རྒྱལ་བ་གཉིས་པའི་སྙན་གྲགས་ཨུཏྤལ་ཆུན། །
མགོན་ཁྱོད་རྣ་ལུང་ཡངས་པོར་འཕོས་པའི་མོད། །
བརྗོད་མེད་དགའ་བདེ་འཁྲུངས་ལ་གསོལ་བ་འདེབས། །
ཡབ་སྲས་མཇལ་ཚེ་རྒྱན་དྲུག་མཆོག་གཉིས་ཀྱི། །
གཞུང་དོན་དཔག་པར་དཀའ་བའི་གནད་རྣམས་ལ། །
དྲི་བ་ཞུས་ཚེ་ཡབ་རྗེ་བླ་མ་མཆོག །
དགྱེས་འཛུམ་ལྷུག་པར་བསྟན་ལ་གསོལ་བ་འདེབས། །
རབ་འབྱམས་གཞུང་ལ་བལྟ་ཞིང་བླ་མ་དང་། །
ཡི་དམ་གཅིག་ཏུ་མོས་ཏེ་གསོལ་འདེབས་པ། །
ཡབ་སྲས་ཐུགས་དམ་མཆོག་ཏུ་མཚུངས་མཁྱེན་ནས། །
ཐུགས་ཡིད་གཅིག་ཏུ་འདྲེས་ལ་གསོལ་བ་འདེབས། །
ཁྱོད་ནི་བསྟན་པ་ཐམས་ཅད་འགལ་མེད་དུ། །
གྲུ་བཞི་ལམ་གྱིས་འཁྱེར་ཤེས་གདུལ་བྱ་ཞེས། །
གསང་མཛོད་འཛིན་པའི་ཐུགས་ཀྱི་སྲས་མཆོག་ཏུ། །
ལུང་བསྟན་དབུགས་དབྱུང་མཛད་ལ་གསོལ་བ་འདེབས། །
འཇིགས་མཛད་དཔའ་བོ་ཡི་དམ་དུ་གནང་སྟེ། །
དབང་བསྐུར་རྒྱུད་བཤད་ཞི་ཁྲོ་སྦྲགས་སྒྲུབ་སོགས། །
18()



མན་ངག་མཐའ་དག་ཆེད་དུ་མ་ཞུས་པར། །
དགྱེས་བཞིན་ལྷུག་པར་བསྩལ་ལ་གསོལ་བ་འདེབས། །
མདོ་རྒྱུད་དགོངས་འགྲེལ་བཅས་པའི་གཞུང་བཤད་དང༌། །
རིམ་གཉིས་ཟབ་ཁྲིད་གསང་བའི་རྣམ་ཐར་སོགས། །
མ་ལུས་ཚོགས་དང་སློབ་བཤད་ཚུལ་གཉིས་ཀྱིས། །
བུམ་པ་གང་བྱོ་གསན་ལ་གསོལ་བ་འདེབས། ། །
དེ་ནས་རྗེ་ཡིས་གཞུང་བཤད་མན་ངག་རྒྱུན། །
མཐའ་དག་བཤད་ཟིན་འཆད་རྩོད་རྩོམ་གསུམ་གྱིས། །
རྒྱས་པར་བགྱིས་ཤེས་རྒྱལ་བསྟན་ཡོངས་རྫོགས་ཀྱི། །
བདག་པོར་དབང་བསྐུར་མཛད་ལ་གསོལ་བ་འདེབས། །
རྒྱ་མཚོ་ཆེན་པོ་ཆུ་ཡིས་མི་ངོམས་ལྟར། །
མང་དུ་ཐོས་ཀྱང་མཁས་པའི་ཁེངས་སྐྱུང་སྟེ། །
རྒྱལ་ཚབ་འདུལ་འཛིན་ལ་སོགས་སྲས་རྣམས་ཀྱི། །
ལེགས་བཤད་མང་དུ་བཞེས་ལ་གསོལ་བ་འདེབས། །
དེ་ནས་ལྕང་རའི་གདན་སར་ཕེབས་པའི་ཚེ། །
འཁོར་ལོ་གསུམ་གྱི་འཕྲིན་ལས་ཚ་ཟེར་གྱིས། ། །
གཙང་ཕྱོགས་བསྟན་འགྲོའི་མུན་བསལ་དགེ་ལྡན་གྱི། །
རིང་ལུགས་རྒྱས་པར་མཛད་ལ་གསོལ་བ་འདེབས། །
དེའི་ཚེ་རོང་སྐྱེས་སྟོན་པ་མེ་ཁྱེར་གྱིས། ། །
མཁས་གྲུབ་སྨྲ་བའི་ཉི་མར་འགྲན་འདོད་ཀྱང་། །
ཐུབ་པས་མུ་སྟེགས་སྟོན་པ་དྲུག་བཅོམ་ལྟར། །
181



སྨྲ་ངན་ཚར་གཅོད་མཛད་ལ་གསོལ་བ་འདེབས། །
དེ་ནས་མི་ཕམ་གཉིས་པ་རྒྱལ་ཚབ་རྗེས། །
དགའ་ལྡན་གསེར་གྱི་ཁྲི་ལ་དབང་བསྐུར་ནས། །
རྒྱལ་བསྟན་པདྨོའི་ཚལ་ཀུན་རྒྱས་མཛད་པའི། །
སྨྲ་བའི་ཉི་མ་མཆོག་ལ་གསོལ་བ་འདེབས། །
མགོན་ཁྱོད་རྣམ་དཔྱོད་པདྨོ་ལ་ཆགས་པའི། །
རྒྱལ་བ་གཉིས་པའི་ལེགས་བཤད་སྦྲང་རྩིའི་རོ། །
མྱངས་ཕྱིར་དབུས་གཙང་མཁས་གྲུབ་བུང་བའི་ཚོགས། །
ཉི་ཟེར་རྡུལ་ལྟར་འདུས་ལ་ གསོལ་བ་འདེབས། །ཞེས་པ་ནི་ ཕྱིའི་
ཡོན་ཏན་བརྗོད་པའི་སྐབས་སོ། །
གཉིས་པ། ནང་གི་རྟོགས་པ་བརྗོད་པ།
༈ འཆད་ཚེ་གསུང་རབ་དགོངས་དོན་གདུལ་བྱ་ཡི། །
བློ་ངོར་སྐྱེལ་ལ་བཟོ་ཞིང་ཡང་དག་པའི། །
ལམ་དུ་འཇུག་མཁས་དབྱངས་ཅན་མགྲིན་ཞུགས་ང་འི། །
ངག་གི་དབང་ཕྱུག་ཞབས་ལ་གསོལ་བ་འདེབས། །
རྩོད་ཚེ་ཆོས་ཀྱི་གྲགས་པས་མུ་སྟེགས་ཚོགས། །
འདུལ་ལྟར་ལུང་རིགས་གད་བརྒྱངས་གཅིག་གིས་ཀྱང་། །
པས་རྒོལ་གླང་པོ་བྱེ་བ་སྐྲག་མཛད་པའི། །
སྨྲ་བའི་སེངྒེའི་ཞབས་ལ་གསོལ་བ་འདེབས།
[5?



རྩོམ་ཚེ་མཁས་མཆོག་དཔའ་བོ་ཇི་བཞིན་དུ། །
གངས་ལྗོངས་སྙན་ངག་མཁན་པོ་ཀུན་གྱི་མགོར། །
སྡེབ་ལེགས་མཁས་པའི་ཡིད་འཕྲོག་སྙན་ངག་གི ། །
ཚིག་གི་གོམ་པ་འགོད་ལ་གསོལ་བ་འདེབས། །ཞེས་པ་ནི་ནང་གི་
རྣམ་པར་ཐར་པ་བརྗོད་པའོ། །
གསུམ་པ། གསང་བའི་རྟོགས་པ་བརྗོད་པ།
༈ རྗེ་དང་མཇལ་བཞེད་ལམ་དུ་ཞུགས་པའི་ཚེ། །
ཤར་ཕྱོགས་ནས་བྱོན་རྗེ་བཙུན་འཇམ་དཔལ་དབྱངས། །
ཉིད་ཀྱི་སྐུ་ལ་ཐིམ་པས་བླ་མ་དང་། །
ཡི་དམ་དབྱེར་མེད་གཟིགས་ལ་གསོལ་བ་འདེབས། །
བདེ་གསང་འཇིགས་གསུམ་ཡི་དམ་དུ་མ་ཡིས། །
དངོས་སུ་ཞལ་གཟིགས་ཕྱག་དྲུག་ལས་གཤིན་སོགས། །
དམ་ཅན་རྒྱ་མཚོ་བྲན་དུ་འཁོལ་བ་ཡིས། །
ཚུལ་བཞིན་འཕྲིན་ལས་སྒྲུབ་པ་གསོལ་བ་འདེབས། །
ཁྱད་པར་འཇམ་མགོན་བླ་མ་བསྟན་སྲུང་ཚོགས། །
དུ་མས་དུས་འདིར་ཐུབ་བསྟན་འཛིན་པ་ལ། །
ཁྱོད་ལས་ལྷག་པའི་ཕྱོགས་གཞན་མེད་དོ་ཞེས། །
གསུང་དབྱངས་གཅིག་གིས་བསྔགས་ལ་གསོལ་བ་འདེབས།།
སྔོན་ཚེ་པདྨའི་ངང་ཚུལ་དུ་གྱུར་པས། །
] S



བག་ཆགས་བཟང་པོས་རྗེ་བཙུན་ཙོང་ཁ་པས། །
རྨི་ལམ་དུ་ཡང་འོད་སྲུང་ལེའུ་གསུངས་ཚེ། །
ཆོས་དབྱིངས་མངོན་སུམ་གཟིགས་ལ་གསོལ་བ་འདེབས། །
བདག་གཞན་མཉམ་བརྗེའི་བྱང་ཆུབ་སེམས་མཆོག་གི །
ཅི་མཛད་སེམས་ཅན་དོན་དུ་སྒྲུབ་པ་ཡིས། །
རླབས་ཆེན་སྤྱོད་པ་རྒྱ་མཚོའི་མཐར་སོན་པའི། །
ཚོགས་གཉིས་ཡོངས་སུ་རྫོགས་ལ་གསོལ་བ་འདེབས། །
སྐུ་གསུང་ཐུགས་ཀྱི་མཛད་པ་མ་ལུས་པ། །
ཕྱག་རྒྱ་འཆིངས་དང་གསང་སྔགས་བཟླ་བ་སོགས། །
དག་པའི་སྣང་ཞེན་མཆོག་ལས་མི་གཡོ་བའི། །
བསྐྱེད་རིམ་མཐར་ཕྱིན་ཞབས་ལ་གསོལ་བ་འདེབས། །
ཕྱི་ནང་མངོན་བྱང་རིམ་པས་ཀུན་རྟོག་རླུང༌། །
གཞོམ་མེད་ཐིག་ལེར་ཐིམ་པའི་འོད་གསལ་ལས། །
རྣམ་ཀུན་མཁྱེན་པའི་ཡེ་ཤེས་ལོངས་སྤྱོད་རྫོགས། །
ཟུང་འཇུག་སྐུ་བརྙེས་ཁྱོད་ལ་གསོལ་བ་འདེབས། །ཞེས་པ་ནི་གསང་
བའི་རྣམ་པར་ཐར་བ་བརྗོད་པའོ། །
མཇུག་གི་བསྔོ་སྨོན།
༈ ལེགས་ཚོགས་ཀུན་གྱི་འབྱུང་གནས་ཆོས་ཀྱི་རྗེ། །
བསམ་སྦྱོར་གུས་པས་ཚུལ་བཞིན་བསྟེན་པ་་དང་། །
ཚེ་འདིའི་བདེ་དང་འཁོར་བའི་ཕུན་ཚོགས་ལ། །
18.



སྲེད་ཞེན་བརྩད་ནས་སྤོང་བར་བྱིན་གྱིས་རློབས། །
རང་ཉིད་ཞི་བདེ་དོན་གཉེར་བློ་སྤངས་ནས། །
མ་གྱུར་དོན་དུ་བྱང་ཆུབ་སེམས་བསྐྱེད་དེ། །
རླབས་ཆེན་རྒྱལ་སྲས་སྤྱོད་ལ་འཇུག་པ་ཡི། །
ཕུལ་བྱུང་སྙིང་སྟོབས་བསྐྱེད་པར་གསོལ་བ་འདེབས། །
ཚེ་རབས་ཀུན་ཏུ་རྒྱལ་བ་ཙོང་ཁ་པ། །
ཡབ་སྲས་རྣམས་ཀྱིས་འབྲལ་མེད་རྗེས་བཟུང་སྟེ། །
ཟབ་མོ་དབུ་མའི་ལྟ་དང་ཉེར་འབྲེལ་བའི། །
རིམ་གཉིས་ལམ་བཟང་མ་ལུས་མཐར་ཕྱིན་ཤོག །མངྒ་ལཾ།། ཞེས་
༧འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཐུགས་ཀྱི་སྲས་གཅིག་མཁས་
གྲུབ་སྨྲ་བའི་ཉི་མ་དགེ་ལེགས་དཔལ་བཟང་པོའི་ཕྱི་ནང་གསང་གསུམ་གྱི་རྣམ་
ཐར་འདི་ལྟ་བུ་ཞིག་དགོས་ཞེས་བྱང་ཕྱོགས་བསྟན་པའི་གསལ་བྱེད་མཁན་ཆེན་
ནོ་མིན་ཧན་གྱིས་བསྐུལ་བའི་ངོར། གང་གི་རྣམ་པར་ཐར་པའི་ཡི་གེ་ཆེན་མོ་
རྣམས་ལས་བཏུས་ཏེ་༧ ཤཱཀྱའི་དགེ་སློང་བློ་བཟང་དཔལ་ལྡན་བསྟན་པའི་ཉི་མ་
ཕྱོགས་ལས་རྣམ་རྒྱལ་གྱིས་སྦྱར་བའོ། །
ཨོཾ་སྭསྟི།
ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །
རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །
སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །
ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །
སརྦ་ཛ་ག་ཏཾ། །
185



༄༅། །པཎ་ཆེན་བསོད་ནམས་ཕྱོགས་གླང་གི་རྣམ་ཐར་
ཤིན་ཏུ་མདོར་བསྡུས་བཞུགས་སོ། །
༈ དེ་ཡང་། མཁས་གྲུབ་ཆེན་པོ་གསུམ་གྱི་ཡོན་ཏན་མདོར་བསྡུས་
པའི་སྒོ་ནས་རྟོགས་པ་བརྗོད་པ་མཁས་པའི་ཡིད་འཕྲོག་གྲུབ་པའི་རྒྱན་ཞེས་བྱ་
བ་ ཞེས་པའི་རྣམ་ཐར་ཕྱོགས་བསྡུས་དེ་ལས། ཐམས་ཅད་མཁྱེན་པ་གྲུབ་པའི་
དབང་ཕྱུག་བློ་བཟང་དོན་གྲུབ་ཅེས་སྙན་པའི་བ་དན་དཀར་པོ་སྲིད་རྩེའི་བར་དུ་
འཕུར་ལྡིང་གི་རྩེ་དགས་མཛེས་པར་བྱས་པ་དེ་ཉིད་དང་། དེ་ཉིད་ཀྱི་ཅོད་པན་
རྗེ་བཙུན་བླ་མ་སྐྱབས་མཆོག་དཔལ་བཟང་པོའི་ཞལ་སྔ་ནས་དང་། རྗེ་གྲུབ་
པའི་དབང་ཕྱུག་ཉིད་ཀྱི་རྒྱལ་ཚབ་དམ་པ་སངས་རྒྱས་ཡེ་ཤེས་ཞབས་ཀྱི་ཞལ་སྔ་
ནས་ཏེ། མཁས་གྲུབ་ཆེན་པོ་གསུམ་གྱི་རྣམ་པར་ཐར་པ་རྒྱ་མཚོ་ལྟ་བུ་ལས།
དད་པའི་མེ་ལྕེས་སྙིང་ལ་འཁོལ་བ་འཛིན་པའི་སྐལ་བཟང་རྣམས་ཀྱི་གདུང་སེལ་
དུ་ཆུ་ཐིགས་ཙམ་ཞིག་རྣམ་པར་དཔྱོད་པ་ཀུ་ཤུའི་ཕོན་པོས་ཉེ་བར་བླངས་པ་ལ་
ཞུགས་སོ། །
བློ་བཟང་པ་མཐའ་བྲལ་བའི་མཁའ། །
ཟབ་དོན་ཉི་ཟླའི་ཐིག་ལེས་སྒེག་
ལྷུན་གྲུབ་འཕྲིན་ལས་འོད་རིས་བརྒྱས། །
མཛེས་ལྡན་སྲིད་གསུམ་ཁོངས་ལས་རྒྱལ། །
གང་གི་དྲིན་གྱིས་ལམ་བཟང་ལ། །
རེག་པའི་དམ་པ་དེ་དག་ས། །
186



གྲུབ་པའི་གཏམ་སྙན་གསར་པ་འདི། །
ཐོས་པ་ཇི་བཞིན་བདག་གིས་སྤྲོ། །
ད་ནི་ཇེ་བཙུན་ཐམས་ཅད་མཁྱེན་པ་དབེན་ས་པ་ཆེན་པོའི་མཛད་པའི་
ཕྱོགས་ཙམ་ཞིག་རྗེ་བཙུན་དེ་ཉིད་ཀྱི་སེང་གེའི་སྒྲས་འཁོར་གྱི་ཚོགས་ལ་བཀའ་
བསྩལ་པ་དག བདག་གིས་དཔལ་ལྡན་བླ་མ་དམ་པའི་གསུང་ལས་ཐོས་པ་སྒྲོ་
སྐུར་སྤངས་ཏེ་གཏམ་དུ་བྱ་བ་ལ་ཉེ་བར་བཞུགས་སོ། །དེ་ལ་གྲུབ་པའི་དབང་
ཕྱུག་འདི་ཉིད་འཁྲུངས་པའི་ཡུལ་ནི། སྔོན་དུས་འོ་སྐོལ་ཁ་བ་ཅན་པ་རྣམས་ཀྱི་
སྤྱི་རྗེ་འཕགས་པ་འཇིག་རྟེན་དབང་ཕྱུག་རྒྱལ་པོའི་ཚུལ་བཟུང་ནས། ཡེ་ཤེས་སྒྱུ་
མ་སྤྲུལ་པས་བཞེངས་པའི་གཡས་རུ་གཙང་འགྲམ་བདེ་རྒྱས་བྱེ་མ་གླིང་གི་གཙུག་
ལག་ཁང་དང་འདབས་ཆགས་པ་ནི། ཆུ་བོ་ལོ་ཧི་ཏ་དལ་གྱི་འབབ་པའི་འགྲམ།
ལྷ་ཁུག་ཅེས་བྱ་བའི་ཡུལ་གྱི་ཕུ། དབེན་ས་ཞེས་པ་དམ་པ་དུ་མས་བྱིན་གྱིས་
བརླབས་པ་ཞིག་གོ །རྗེ་འདིའི་གདུང་རུས་ནི། མདོངས་ཡིན་ལ། ཁྱད་པར་
འདི་པའི་བརྒྱུད་པ་ལ་དམ་པ་མུ་ཏིག་གི་འཕྲེང་བ་ལྟར་སྤེལ་ལེགས་སུ་བྱོན་པ་ནི།
བླ་མ་ཚེའི་རིག་འཛིན་ཞེས་པ་གསང་སྔགས་རྙིང་མའི་ལུགས་ལ་ཆོས་མཁས་ཤིང་
གྲུབ་པ་སྐྲ་དུང་ཚེ་ཁང་སོགས་སུ་རྩེ་གཅིག་ཏུ་བ སྒྲུབས་པས་དབུ་སྐྲའི་ལན་བུ་
ལྕགས་སྒྲོག་དངོས་སུ་གྱུར་ནས་སྐྱེ་བོ་ཀུན་ངོ་མཚར་དུ་འཛིན་པ་དང་། ཁྱད་
པར་རྡོ་རྗེ་རབ་བརྟན་མ་ཕྱག་རྒྱུར་གྱུར་ནས་བྲན་བཞིན་དུ་བཀའ་སྒྲུབ་པ་ཞིག་
བྱུང་ཞིང༌། གཞན་ཡང་གྲུབ་པ་སེང་གེ་དང་། བསྟན་པ་རྡོར་ལ་སོགས་པ་རིག་
པ་འཛིན་པའི་ ས་བརྙེས་པའི་ རྙིང་མའི་སྔགས་འཆང་མང་པོ་དང༌། བཀའ་
བརྒྱུད་ཕྱོགས་ཀྱི་གྲུབ་ ཐོབ་ ཏུ་ གྲགས་པ་ རས་ཆེན་དཔལ་འབྱོར་བཟང་པོ་བ་
རྣམས་བྱོན་ལ། ཁྱད་པར་ཆོས་ཀྱི་རྗེ་བསོད་ནམས་ཕྱོགས་ཀྱི་གླང་པོ་ཞེས་པ།
]S ༈



གཞོན་ནུ་ནས་ལྷ་དང་ཡེ་ཤེས་ཀྱི་མཁའ་འགྲོས་མཚམས་སྦྱར་ནས། ཇོ་གདན་
བསོད་ནམས་ རིན་ཆེན་ པ་ ལས་རབ་ ཏུ་ བྱུང་ཞིང་། པཎ་ཆེན་ཆོས་ཀྱི་རྒྱལ་
མཚན་སོགས་དམ་པ་དུ་མ་ཡུན་རིང་དུ་བསྟེན་པས་མཁས་པའི་དབང་པོར་གྱུར་
ཅིང་། དོན་དུ་གཉེར་བ་དུ་མ་ལ་ལེགས་པར་བཤད་པའི་དགའ་སྟོན་རྒྱ་ཆེར་
བསྩལ་ནས་ཉན་བཤད་ཀྱིས་ཀྱང་བསྟན་པའི་རྩ་ལག་ཏུ་གྱུར་པ་མཛད།
ཕྱིས་ནི། བཟོད་བྱ་ཐོས་པ་བཙལ་བར་བྱ། །དེ་ནས་ནགས་སུ་གནས་
པར་བྱ། །ཞེས་གསུངས་པའི་དོན་ཉེ་བར་སྒྲུབ་པ་ལ་ཞུགས་ཏེ། དབེན་སའི་
ཕུར་ཉིད་ཀྱི་ཐུགས་དམ་རྟེན་ཐུབ་དབང་གྲོང་ཁྱེར་མ་ལི་མ་ཁྲུ་གང་པ་གཅིག་
ཡོད་པ་དེས་ལུང་བསྟན་ཅིང་། རྫུ་འཕྲུལ་གྱིས་ནམ་མཁའ་ལ་བྱོན་ནས་ཞབས་
ཀྱིས་བཅགས་པའི་ སར་ཆོས་འཁོར་དབུས་སྡིངས་ ཀྱི་ དགོན་པ་བཏབ། ཐོག་
མར་སྐྱེ་དགུའི་ཕན་བདེ་སངས་རྒྱས་ཀྱི་བསྟན་པ་ལ་རག་ལས་ཤིང༌། དེ་ཡང་ལྟ་
སྤྱོད་རྣམ་དག་དང་ལྡན་པའི་དགེ་འདུན་ལ་རག་ལས་པར་དགོངས་ནས། དགེ་
འདུན་གྱི་སྡེ་ཞིག་འཛུགས་པར་དགོངས་ཀྱང་། ཕྱི་ནང་གི་བར་ཆད་ཀྱི་རྐྱེན་
ཅུང་ཟད་ལ་བརྟེན་ནས་བཞེད་པ་བཞིན་མ་འགྲུབ་པས། ཉིད་ཀྱི་ཞབས་འབྲིང་
དུ་གཉུག་མར་གནས་ནས་སྡེ་སྣོད་གསུམ་གྱི་བཀའ་ལུང་ཅི་རིགས་པར་ནོད་པའི་
སྡེ་སྣོད་འཛིན་པ་བཅུ་དྲུག་ཙམ་ཡོད་པ་ཡང་བཀྲ་ཤིས་ལྷུན་པོ་དང་། དགེ་
འཕེལ་སོགས་སུ་འགྱེད་པར་མཛད་ནས། རྗེ་རང་ཉིད་ནང་དུ་ཟབ་དོན་ཁོ་ནར་
ཐུགས་གཞོལ་བས། ཡང་དག་པའི་གྲུབ་པ་བརྙེས། སྤྱིར་ཡང་འཆད་རྩོད་རྩོམ་
གསུམ་ལ་འགྲན་ཟླ་མེད་པའི་བློའི་སྣང་བ་ཅན་ཞིག་པས། དེའི་ཚེ་ཡང་རྗེ་ཡབ་
སྲས་ཀྱི་གསུང་རབ་མཐའ་དག་གདམས་པར་ཤར་བ་ལ་བརྟེན་ནས། ཕྱི་རབས་
སུ་དགོས་པ་ཁྱད་པར་ཅན་ལ་དགོངས་པའི་སྔགས་མཚན་ཉིད་སོ་སོ་ལ་བརྟེན་
188



པའི་རྩོམ་པ་དང་། གདུལ་བྱ་གཞན་ལ་གདམས་པ་གནང་བ་དང་། ཉམས་
མགུར་སོགས་ ཉིད་ ཀྱི་བརྩམས་ཆོས་པོ་ཏི་ གཉིས་ཙམ་ འདུག་ པ་རྣམས་ལུང་
རིགས་ཀྱིས་མཐའ་ཆོད་པས། རྒོལ་བ་ངན་པས་ཇི་ཙམ་དཔྱད་ཀྱང་ཀླན་ཀར་མི་
འགྱུར་ཞིང་། ཚིག་སྦྱོར་ཕུན་སུམ་ཚོགས་པ་ལ། དོན་རྒྱལ་བའི་དགོངས་པ་
ལས་གཞན་དུ་མི་འགྱུར་བ་ཤ་སྟག་ཏུ་སྣང་བ་དངོས་ཅག་གིས་ཀྱང་མངོན་སུམ་
བགྱིས་ཤིང་བསྟན་དུ་ཡང་ཡོད་དོ། ། །
དེ་ལྟར་ལུང་ཙམ་དུ་མ་ཟད་སོ་སོ་ཐར་པའི་ལྟུང་བ་ཕྲ་མོས་ཀྱང་རྙོག་པ་
མེད་པར་ཚུལ་ཁྲིམས་ཡང་དག་པར་བསྡམས་པའི་སྐུ་ཅན། བྱམས་པ་དང་སྙིང་
རྗེའི་རྩ་བ་ཅན་གྱི་སྨོན་པའི་སེམས་དང་། སེམས་དེས་ཀུན་ནས་བསླངས་པའི་
འཇུག་སྡོམ་སྲོག་གི་དབང་པོ་ལྟར་བསྲུངས་ནས་ཟབ་པ་དང་། རྒྱ་ཆེ་བའི་རྒྱལ་
སྲས་ཀྱི་ལམ་རྣམས་ལས་སྐད་ཅིག་ཙམ་ཡང་མི་གཡེལ་བར། རྡོ་རྗེ་ཐེག་པའི་
སྡོམ་པ་མཆོག་དང་ལྡན་ཞིང་རིམ་གཉིས་ཀྱི་རྣལ་འབྱོར་ལས་ནམ་ཡང་མི་གཡོ་
བར་གོམས་པ་མཐར་ཕྱིན་པར་གྱུར་པ་ཞིག་གོ །།
དེའི་ཚེ་ཉིད་ཀྱིས་ཐུན་མཚམས་སུ་སྐུ་ཁམས་སེང་བའི་ཕྱིར་དྲིས་ལན་གྱི་
ཚུལ་དུ་ཆོས་ཀྱི་རྩེད་མོ་ལ་བརྟེན་པའི་གསུང་བྱོན་པ་འདི་ལྟར། །
བླ་མ་དང་མགོན་པོ་འཇམ་དཔལ་དབྱངས་ལ་ཕྱག་འཚལ་ལོ།།
གདུང་སྐྱོབ་ལྗོན་པའི་དྲུང་ན་མཚུངས་མེད་བདག །
གཅིག་པུར་ལེགས་བཤད་སྒྲ་དབྱངས་སྒྲོག་པའི་ཚེ། །
རབ་མཛེས་སྤུ་སྡུག་གོས་གྱོན་འདབ་ཆགས་ཞིག །
འདབ་མའི་ཐལ་སྦྱར་བཏུད་དེ་འདི་སྐད་ལ། ། །
མཁས་པར་རབ་གྲགས་གྲགས་པའི་འོད་ཟེར་གྱིས། ། །
18.j



འགྲན་འདོད་ཡིད་ཀྱི་མུན་ནག་འཐུག་པོ་ཡང་། །
འཕྱོག་བྱེད་ཁྱིམ་དུ་ཀུན་ནས་འཇུག་བྱེད་པའི། །
བཤེས་གཉེན་ཁྱོད་ལ་ཚིག་འགའ་གླེང་བར་བྱེད། །
བརྗོད་བདེ་བཟུང་སླ་སྤེལ་ལེགས་སྙན་ཚིག་གིས་ །
གཞན་ལ་ལེགས་བཤད་བསྟན་པར་འདོད་ན་ཡང་། །
རྒྱལ་སྲས་སྦྱིན་འདོད་སློང་བས་དབེན་པ་ལྟར། །
ཉོན་འདོད་མེད་ཚེ་ཐུགས་ཆད་མ་གྱུར་ཏམ། །
རྣམ་དཔྱོད་བློ་གྲོས་ལང་ཚོ་རབ་རྒྱས་ཀྱང་། ། །
ཟང་ཟིང་ཆུ་སྐྱེ་ཕྲེང་བས་མ་སྤུད་པས། །
ཡིད་འབབ་ལྷ་མོས་སྤངས་པའི་འདོད་ལྷ་བཞིན། །
འཁོར་མེད་གཅིག་པུར་སྐྱོ་བར་མ་གྱུར་ཏམ། །
མཁས་རྣམས་དགའ་བའི་ཡོན་ཏན་དང་ལྡན་ཡང་། །
སྦྲུལ་གདུག་འཁྱིལ་བའི་ཙན་དན་ལྗོན་པ་ལྟར། །
ཆ་ལུགས་ངན་པས་སྐྱེ་བོས་སྤངས་པའི་ཚེ། །
རང་གི་ཆོས་ལ་ཐུགས་ཆད་མ་གྱུར་ཏམ། །།
གསུང་རབ་དགོངས་དོན་འདི་ཡིན་ངེས་མེད་ཀྱང་། །
གོས་བཟང་གིས་སྤུད་བཅོས་མའི་བཤེས་གཉེན་གྱིས། །
བརྫུན་དང་གཡོ་སྒྱུའི་སྦྱོར་བས་ཡིད་དྲངས་ཏེ། ། །
མང་པོ་འདུས་ལ་ཡིད་གཡོས་མ་གྱུར་ཏམ། །
རྩོམ་འཆད་རྩོད་པའི་ཁ་ཟས་གཡོས་ལེགས་རྣམས། །
བརྩེ་བས་ལུས་ཅན་ཡོངས་ལ་བཏབ་ན་ཡང་། །
1 J



ས་འོག་གཏེར་བཞིན་གཞན་གྱིས་མ་མཐོང་ཚེ། །
འགྲོ་འདི་སྐལ་ངན་སྙམ་དུ་མ་དགོངས་སམ། །།
ལུང་རིགས་སྦྱོར་བས་བློ་གྲོས་སྟོབས་རྫོགས་པས། །
བདེ་གཤེགས་བསྟན་པའི་ས་ཆེན་འདེགས་འདོད་ཀྱང་། །
གཡུལ་ངོར་རང་ཕྱོགས་བྱེར་བའི་དཔའ་བོ་ལྟར། །
གྲོགས་མེད་གྱུར་པས་བློ་གྲོས་མ་ཞུམ་མམ། །
ལྷག་བསམ་གཞན་ཕན་མཁའ་ལ་འཕུར་འདོད་ཀྱང་། །
ལོ་ངས་སྤྱོད་འདོད་པ་འི་འདབ་གཤོག་མ་རྫོགས་ཤིང་། །
འབྱོར་ལྡན་མང་པོས་བསྟེན་པར་མ་བྱས་པས། །
དབུལ་པོར་གྱུར་ཚེ་གདུང་བར་མ་གྱུར་ཏམ། །།
རྙེད་པར་དཀའ་བའི་རིན་ཆེན་བཻཌཱུརྱ། །
མཁས་པའི་དེད་དཔོན་དྲུང་ན་མི་གནས་པར། །
བླུན་པོས་མཆིང་བུའི་ཚོགས་དང་ལྷན་ཅིག་ཏུ། །
བསྐྲུན་པར་གྱུར་ཚེ་རིན་ཆེན་མི་འགྱོད་དམ། །
སྐྱེས་སྟོབས་བློ་གྲོས་ལུས་སྟོབས་རབ་གསལ་བ། །
ལུང་རིགས་ལྷ་གནས་མགོན་དུ་གྱུར་པ་ཁྱོད། །
དམ་ཆོས་བདུད་རྩིའི་རོ་ལ་མངོན་དགའ་བས། །
རབ་རྨོངས་ལྷ་མིན་ཕྲག་དོག་མི་བྱེད་དམ། །
ཕོངས་པར་གྱུར་ཀྱང་མཁས་པ་མི་ངལ་ཞིང་། །
ལོངས་སྤྱོད་དར་ལ་བླུན་པོའང་མགུ་མོད་ཀྱི། །
ཆོས་ཚུལ་དོར་ནས་ཟང་ཟིང་དོན་གཉེར་བ། །
1: ]



A
དེ་འདྲའི་ཚུལ་ལ་ཐུགས་ཀྱིས་མ་ཁྲེལ་ལམ། །
སྙིགས་དུས་སྐྱེ་བོ་ཤིན་ཏུ་འདུལ་དཀའ་བས། །
དོན་དུ་བབ་ཀྱང་ཕན་ཐོགས་ངེས་མ་མཆིས། །
དེ་བས་དབེན་པར་རང་ཉིད་གསུང་རབ་ཀྱི། །
དོན་གྱི་སྙིང་པོ་བཙལ་ན་མི་ལེགས་སམ། །
དེ་སྐད་སྨྲས་ནས་འདབ་ཆགས་ཡིད་འོང་དེས། །
གུས་ལྡན་སློབ་མའི་ཚུལ་དུ་ཐལ་སྦྱར་ཏེ། །
འདོད་ལྡན་ན་ཆུང་བཞིན་བཟང་མཐོང་བ་བཞིན། །
འཛུམ་པའི་སྤྱན་གྱིས་བདག་ལ་བལྟ་བཞིན་འདུག །
དེའི་ཚེ་བདག་གིས་སྙིང་ལ་འབབ་པའི་ཚིག །
སྤེལ་ལེགས་གང་དེའི་ལན་དེ་འདི་སྐད་སྨྲས། །
འདབ་བཟང་ཁྱོད་ཀྱིས་བརྩེ་བས་བྲིས་པའི་ལན། །
ཅུང་ཟད་བརྗོད་ཀྱིས་རྣ་བ་བླགས་ཏེ་ཉོན། །
ཚོང་དུས་དབུས་ན་ཟོང་ངན་བྲིན་པ་ལྟར། །
ཟས་གོས་འཚོལ་ལ་དོན་གཉེར་མང་མོད་ཀྱི། །
ཡིད་བཞིན་རིན་ཆེན་ཉེ་བ་དཀོན་པ་ལྟར། །
མཁས་པའི་ལེགས་བཤད་དོན་གཉེར་ཤིན་ཏུ་དཀོན། །
ལེགས་བཤད་དག་གི་གར་གྱིས་རྣམ་རོལ་ཞིང་། །
རྩོད་པའི་རོལ་མོ་རྣམ་མང་བསྒྱུར་ལ་མཁས། ། །
སྙན་ངག་གླུ་ཡི་དབྱངས་ལ་ཡིད་ཆགས་པས། ། །
གཅིག་པུར་གནས་ཀྱང་མི་སྐྱོ་དགའ་བ་འཕེལ། །
}}?



ནམ་མཁའི་འཇའ་ཚོན་རྒྱུན་དུ་རེ་བ་ལྟར། །
ཆ་ལུགས་མཛེས་ན་བླུན་པོ་མགུ་མོད་ཀྱི། ། །
ངོ་ཚ་དོར་ནས་རྒྱུན་ལ་གཙོར་འཛིན་པའི། །
འབྱོན་མའི་རྣམ་ཐར་ཁོ་བོས་རིང་དུ་སྤངས། །
རྒྱ་མཚོའི་ནང་ན་དུད་འགྲོ་ཁྱུ་ཆེ་ཞིང་། །
ཀླ་ཀློའི་ཡུལ་ན་བླུན་པོ་འཁོར་མང་ཡང་། །
བ་གླང་སྐྱོང་བཞིན་བླུན་པོས་བླུན་པོ་ནི། ། །
ཡོངས་སུ་བསྐོར་ལ་མཁས་པ་སུ་ཞིག་སྨོན། །
སྐྱེས་སྟོབས་བློ་གྲོས་རབ་དཀར་མཚུངས་མེད་ལ། །
བཤེས་གཉེན་བཟོ་སྦྱངས་མཁས་པས་ལེགས་སྦྱངས་པའི། །
ལུང་རིགས་ཚོན་གྱི་རི་མོ་ཡིད་འཕྲོག་ཀྱང་། །
བློ་མིག་ལྡོང་པའི་སྐྱེ་བོས་མཐོང་མ་ལགས། །
ཐུབ་པའི་བསྟན་པ་ནུབ་ཏུ་ཉེ་བ་ན། །
ཆོས་བཞིན་སྒྲུབ་ལ་གྲོགས་བྱེད་དཀོན་ན་ཡང་། །
ལྷ་དབང་གཅིག་པུས་ལྷ་མིན་དཔུང་འཇོམས་ལྟར། །
གྲོགས་མེད་གྱུར་པས་སླར་ཡང་བློ་སྟོབས་འཕེལ། །
ཕོངས་ཀྱང་ཆོས་དོན་གཉེར་ལ་བླ་མ་ཡིས། །
ལེགས་བཤད་དགའ་སྟོན་བགོ་སྐལ་མ་ཆད་ན། །
ཟང་ཟིང་འབྱོར་པའི་སྦྱིན་པོ་མ་རྙེད་ཀྱང་། །
ལོག་ཤེས་སྐྱེ་བོས་གདུང་བར་ག་ལ་འགྱུར། །
རབ་མཛེས་ལྷ་ཡི་གར་མཁན་འཁྱུག་པ་དང་། ། །



མི་སྡུག་སྤྲེའུ་ཟློས་གར་བྱེད་པ་གཉིས། །
རབ་རྨོངས་བྱིས་པའི་དྲུང་ན་ཁྱད་མེད་ཀྱང་། །
ཤེས་ལྡན་མཁས་པའི་དྲུང་ན་མཚུངས་པ་མིན། །
རང་ཉིད་ཡོན་ཏན་འཚོལ་ལ་མི་བརྩོན་པར། །
གཞན་རྒྱུད་ཡོན་ཏན་མཆོག་གིས་མཛེས་པ་ལ། །
མི་ད་གའི་ཡིད་ཀྱིས་ཕྲག་དོག་བྱེད་པ་འདི། །
བྱིས་པ་རྣམས་ཀྱི་ངང་ཚུལ་མ་ཡིན་ནམ། ། །
ཀུན་ཏུ་རྨོངས་པའི་མུན་ནག་ཅིས་འབྱིན་ཅིང་། །
བདུད་དཔུང་སྐར་ཚོགས་བཅས་པ་ཟིལ་གནོན་པའི། །
སངས་རྒྱས་བསྟན་པ་ཉི་མའི་དཀྱིལ་འཁོར་ལ། །
སྐྱེ་བོ་པལ་ཆེར་འབྱུང་པོའི་བྱ་བཞིན་རྒྱུ། །
དུས་མཐའི་སྐྱེ་བོ་བློ་ཆུང་ཤེས་རབ་དམན། །
ཐོས་ལ་མི་འདུན་བཤེས་གཉེན་ངན་པས་ཁྲིད། །
ཉོན་མོངས་ཀྱིས་དཀྲུགས་འདོད་ཡོན་ལ་ཆགས་པས། །
མཁས་པའི་རྗེས་འབྲང་ཤེས་འདོད་བློ་གསལ་དཀོན། །
བློ་ལྡན་དོན་གཉེར་འགའ་ཞིག་ཡོད་ན་ཡང་། །།
འཆད་པོ་མཁས་རྨོངས་རྣམ་དབྱེ་མི་དཔྱོད་པར། །
རྒན་པོ་ལོངས་སྤྱོད་ལྡན་དང་གོས་བཟང་ཅན། །
ཁ་དྲག་མཐུན་འཇུག་མཁན་ལ་བརྟེན་པར་བྱེད། །
སྙིགས་དུས་ཆོས་སྨྲའི་བཤེས་གཉེན་པོ་ལ་ཚེར་ཡང་། །
རྙེད་དང་བཀུར་སྟིའི་རོ་ལ་མངོན་དགའ་ཞིང་། །
1： ， །



ཤེས་ཀྱི་ཁེ་དང་གཡོག་འཁོར་དོན་གཉེར་བ། །
འབྱོར་ན་དྲེགས་ཤིང་རྒུད་ན་གདུང་བ་འཕེལ། །
འོན་ཀྱང་རང་བློ་གྲོལ་བ་དོན་གཉེར་བས། །
གཅིག་པུར་དབེན་པར་ཆོས་དོན་བརྩོན་པར་དགའ། །
དེ་ལྟ་མོད་ཀྱི་མང་ཐོས་མིག་མེད་པར། །
ཆོས་དོན་འཚོལ་ལ་ཁོ་བོ་ཡིད་མ་ཆེས། །
དེ་སླད་མདོ་དང་རྒྱུད་སྡེ་རྒྱ་མཚོའི་དོན། །
ཆོས་བརྒྱད་སྤངས་ཏེ་རྩེ་གཅིག་བསྒྲུབ་པར་སྨོན། །ཞེས་བྱ་བ་ལ་
སོགས་པའི་གསུང་བྱོན་པར་ཡང་སྣང་།
མཐར་མྱ་ངན་ལས་འདའ་བའི་མཛད་པ་བསྟན་པ་ན། ནམ་མཁའ་ལས་
རོལ་མོའི་སྒྲ་དང་། མེ་ཏོག་ཕུབ་ཙམ་གྱི་ཆར་ཆེན་པོ་བབ་པ་ལ་སོགས་པའི་རྣམ་
པར་ཐར་པ་ངོ་མཚར་བ་དང་ལྡན་པའི་དམ་པ་དེ་ཉིད་ཀྱང་རྗེ་འདིའི་མེས་པོ་
ཡིན་ནོ་ཞེས་བྱུང་བ་ལྟར་རོ། ། ། །
1},



༄༅། །རྒྱལ་བ་དབེན་ས་པ་བློ་བཟང་དོན་གྲུབ་ཀྱི་རྣམ་པར་
ཐར་པ་ཡོངས་འཛིན་ཡེ་ཤེས་རྒྱལ་མཚན་གྱིས་
མཛད་པ་བཞུགས་སོ། །
དང་པོ། མཆོད་པར་བརྗོད་པ།
༈ རྗེ་བཙུན་བླ་མ་དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་
ཐུབ་དབང་རྡོ་རྗེ་འཆང་དང་དབྱེར་མ་མཆིས་པའི་ཞབས་ལ་ཕྱག་འཚལ་ཞིང་
སྐྱབས་སུ་མཆིའོ། ། བརྩེ་བ་ཆེན་པོས་ དུས་ ཐམས་ ཅད་ དུ་ རྗེས་ སུ་ གཟུང་དུ་
གསོལ།
དཔལ་ལྡན་བླ་མ་བདེ་ཆེན་དངོས་གྲུབ་ཀུན། །
ཀུན་ལ་སྦྱིན་མཛད་བློ་བཟང་རྡོ་རྗེ་འཆང་། །
སྐྱབས་གསུམ་ཀུན་འདུས་རྗེ་བཙུན་སྤྲུལ་པའི་སྐུ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་བསྔགས།
གཉིས་པ། སྐུ་བལྟམས་པའི་སྐོར།
༈ རྒྱལ་བ་དབེན་ས་པ་བློ་བཟང་དོན་གྲུབ་ནི། སྔོན་འདས་པའི་བསྐལ་
པ་བརྗོད་ཀྱིས་མི་ལང་བའི་ཡང་བརྗོད་ཀྱིས་མི་ལང་བའི་སྔོན་རོལ་ནས་བྱང་ཆུབ་
མཆོག་ཏུ་ཐུགས་བསྐྱེད་དེ་རྒྱལ་སྲས་ཀྱི་སྤྱོད་པ་རྒྱ་མཚོའི་ཕ་རོལ་ཏུ་སོན་པ་ཞིག་



མི་མཇེད་འཇིག་རྟེན་གྱི་ཁམས་འདིར་སྟོན་པ་ཐུབ་པའི་དབང་པོའི་མདོ་སྔགས་
ཀྱི་བསྟན་པ་སྤེལ་བའི་སླད་དུ་རྒྱ་གར་ཤར་ནུབ་ཁ་ཆེ་བལ་ཡུལ་སོགས་སུ་སྤྲུལ་
པའི་བཀོད་པ་སྣ་ཚོགས་བསྟན་ནས་རྒྱལ་བའི་བསྟན་པ་འཛིན་ཅིང་སྤེལ་བར་
མཛད། བྱང་ཕྱོགས་གངས་རིའི་ལྗོངས་འདིར་ཡང་སྤྲུལ་པ་སྣ་ཚོགས་བསྟན་ཏེ་
གང་དུ་རྒྱལ་བའི་བསྟན་པ་མ་དར་བའི་ས་རྣམས་སུ་ཐུབ་དབང་བསྟན་པའི་སྒྲོན་
མེ་གསར་དུ་བཙུགས། ཅུང་ཟད་དར་བའི་ས་རྣམས་སུ་ཉམས་པ་རྣམས་གསོས།
ཅུང་ཟད་རྒྱུན་གནས་པ་རྣམས་དར་བར་མཛད་པའི་འཕྲིན་ལས་རྒྱ་ཆེ་རྒྱུན་མི་
ཆད་དུ་འཇུག་བཞིན་པ་ལས། དུས་འདིར་འཇམ་མགོན་བླ་མའི་སྙན་བརྒྱུད་ཀྱི་
བསྟན་པ་འཛིན་ཅིང་སྤེལ་བའི་སླད་དུ་བསམས་བཞིན་དུ་བྱོན་པ་ཞིག་སྟེ། དེ་
ཡང་གཡས་རུ་གཙང་འགྲམ་དགེ་རྒྱས་བྱེ་མ་གླིང་གི་གཙུག་ལག་ཁང་དང་ཉེ་བའི་
སའི་ཆ་ལྷ་ཁུག་ཅེས་བྱ་བའི་ཡུལ་གྱི་ཕུ། དབེན་ས་ཞེས་པ་སྔོན་བྱོན་དམ་པ་དུ་
མས་བྱིན་གྱིས་བརླབས་པའི་གནས་སུ་མཁས་གྲུབ་ཆེན་པོ་བསོད་ནམས་ཕྱོགས་
གླང་སོགས་དམ་པ་དུ་མ་འཁྲུངས་པའི་རྒྱུད་པ། རུས་ཁྱད་པར་ཅན། མདོངས་
ཀྱི་རུས། དེ་ལྟ་བུའི་རིགས་རུས་ཆོ་འབྲང་རྒྱུད་པ་མ་སྨད་པའི་རིགས་སུ། ཡབ་
བསོད་ནམས་རྡོ་རྗེ་ཞེས་གྲགས་པ་ཡ་རབས་ཀྱི་སྤྱོད་ཚུལ་གྱི་གཟི་བྱིན་དུ་མས་
མཛེས་པ་དང་། ཡུམ་དཔལ་འཛོམས་སྐྱིད་ཅེས་པ་གཟུགས་དང་ལང་ཚོ་ཕུན་
སུམ་ཚོགས་པ་ཞིག་སྟེ་ཡབ་ཡུམ་དེ་ པ་གཉིས་ཀྱི་སྲས་སུ་བསམས་བཞིན་ དུ་ཁྲོ་བོ་
ཞེས་པ་ཤིང་མོ་གླང་གི་ལོ་ཟླ་བ་དང་པོའི་དཀར་ཚེས་བཅུའི་ཉིན་ངོ་མཚར་བའི་
ལྟས་དང་བཅས་ཏེ་སྐུ་བལྟམས། །
བལྟམས་མ་ཐག་ཏུ་མ་གྱུར་སེམས་ཅན་ ཐམས་ཅད་སྙིང་རེ་རྗེ་ཨོཾ་མ་ཎི་
པདྨེ་ཧཱུྃ། ཞེས་ ཡི་ གེ་དྲུག་པའི་སྒྲ་བསྒྲགས་ པས་འཇིག་ རྟེན་ ཐམས་ ཅད་ དུ་
1:j



དབྱངས་ཀྱི་ང་རོས་ཁྱབ་ནས་ལྷའི་དབང་པོ་བརྒྱ་བྱིན་དང་རྒྱལ་པོ་ཆེན་པོ་བཞི་
ལ་སོགས་པ་དཀར་ཕྱོགས་སྐྱོང་བའི་ལྷ་དང་སྲུང་མ་ཐམས་ཅད་དགའ་ཞིང་མགུ་
ལ་ངོ་མཚར་རྨད་དུ་གྱུར་ཏེ། ད་ནི་འཇིག་རྟེན་མགོན་དང་བཅས་སོ། ། ཐུབ་
པའི་བསྟན་པ་ཉམས་པ་གསོས་པར་འགྱུར་རོ། ། བདུད་སྡེ་དཔུང་དང་བཅས་
པ་ཉམས་པར་འགྱུར་རོ། ། དཀར་ཕྱོགས་ཀྱི་ལྷ་རྣམས་རྒྱལ་ལོ། །ཞེས་དགའ་
བའི་ཅ་ཅོའི་སྒྲ་བསྒྲགས་པ་གོང་ནས་གོང་དུ་འོག་མིན་གྱི་བར་དུ་ཁྱབ་པར་བྱས་
སོ། །ཕྱོགས་བཅུའི་རྒྱལ་བ་སྲས་དང་བཅས་ པ་་ ཐམས་ཅད་དགྱེས་ནས་རྒྱལ་
སྲས་བདག་ཉིད་ཆེན་པོ་འདིའི་དོན་གྲུབ་པར་གྱུར་ཅིག་ཅེས་སྨོན་ལམ་མཛད་
ཅིང་མེ་ཏོག་གཏོར་བར་ངེས་སོ། །
རྒྱལ་བ་དབེན་ས་པ་ཆེན་པོ་ཡུམ་གྱི་མངལ་ནས་འཁྲུངས་མ་ཐག རྒྱལ་
སྲས་དཔའ་བོའི་ངང་ཚུལ་གསལ་བར་བསྟན་ཏེ་སྙིང་རྗེའི་སྒྲ་དབྱངས་བསྒྲགས་
པའི་ཚུལ་འདི་ལ་སྲས་ཀྱི་ཐུ་བོ་མཁས་གྲུབ་སངས་རྒྱས་ཡེ་ ཤེས་ཀྱིས་བསྟོད་པ་
འདི་ལྟར་མཛད་དེ།
བསྐལ་བཟང་ཡུམ་གྱི་ལྷུམས་ཞུགས་བལྟམས་པའི་ཚེ་ །
འགྲོ་ལ་བརྩེ་བའི་སྙིང་རྗེའི་སྒྲ་དབྱངས་བསྒྲགས། །
གྲུབ་ང་འི་གདུང་མཆོག་འཛིན་ང་འི་དབེན་ས་པ། །
བློ་བཟང་དོན་གྲུབ་ཞབས་ལ་་ གསོལ་བ་འདེབས། ། ཞེས་བསྔགས་
རྒྱལ་སྲས་བདག་ཉིད་ཆེན་པོ་འདི་དབེན་སར་ཡུམ་གྱི་མངལ་ནས་བཙས་
མ་ཐག་ཤངས་མདོ་རི་བོ་དགེ་འཕེལ་གྱི་མཁན་པོ་རྗེ་ལེགས་པའི་བློ་གྲོས་ཀྱིས།
ཇི་ལྟར་གཞོན་ནུ་དོན་གྲུབ་ཡུམ་སྒྱུ་འཕྲུལ་མ་ལས་འཁྲུངས་མ་ཐག་ལྷ་རྣམས་ཀྱིས་
I { }



ཁྲུས་གསོལ་བ་ཇི་ལྟ་བ་རྒྱལ་སྲས་གཞོན་ནུ་དེ་ལ་ཁྲུས་གསོལ་ཞིང་ད་ནི་འཇིག་
རྟེན་མགོན་དང་སྐྱབས་དང་དཔུང་གཉེན་དང་བཅས་སོ་ཞེས་གོ་བའི་ཆེད་དུ་
མཚན་མགོན་པོ་སྐྱབས་ཞེས་བཏགས་སོ། །
དེ་འདྲ་ བའི་ རྒྱལ་ སུས་ གཞོན་ ནུ་དེ་ནི། དབུ་ གདུགས་ ལྟ་ བུ་ དང༌། །
དཔྲལ་བ་དབྱེས་ཆེ་ཞིང་ སྨིན་མ་འཛར་ ལ་ ཤངས་ཀྱི་ གཟེངས་མཐོ་བ་ དང་།
སྙན་ཤལ་རིང་དུ་འཕྱང་ཞིང་ཡན་ལག་དང་ཉིང་ལག་རྒྱས་ལ་དཀུ་སྐབས་ཕྱེད་པ་
དང་། དབང་པོ་ཡོངས་སུ་གསལ་ཞིང་པགས་ པའི་མདོག་ནི་མེ་ཏོག་ཀུ་མུད་
ལྟར་དཀར་བས་འཇིག་རྟེན་གྱི་ སྐྱེ་བོ་གཞན་དང་མི་འདྲ་བའི་མཚན་གྱི་དཔལ་
གྱིས་མཛེས་པ་མིག་གི་བདུད་རྩི་ལྟ་བུ་ཞིག་བྱུང་ངོ༌། །
གསུམ་པ། རྗེ་སྐྱབས་མཆོག་དཔལ་བཟང་དང་ཐོག་
མར་མཇལ་བའི་སྐོར།
༈ དེའི་ཚེ་རྗེ་སྐྱབས་མཆོག་དཔལ་བཟང་དེ་ཉིད་ལྷག་པའི་ལྷ་རྣམས་
དང་བླ་མ་རྣམས་ཀྱིས་འཇམ་མགོན་སྙན་བརྒྱུད་ཀྱི་བསྟན་པ་འཛིན་པའི་སྐྱེས་བུ་
དམ་པ་ཞིག་ དབེན་ སར་མྱུར་ དུ་འབྱུང་བས། དེ་ལ་མདོ་ སྔགས་ ཀྱི་ ལམ་ གྱི་
གནད་ ཐམས་ ཅད་ རྫོགས་ པར་ སྟོན་ ཅིག་ ཅེས་ ལུང་ བསྟན་ པས་ བསྐུལ་ ཏེ།
དབེན་སའི་དགོན་པ་ཞོལ་དུ་ཕེབས་ནས་ཐམས་ཅད་མཁྱེན་པ་བསོད་ནམས་
ཕྱོགས་གླང་གི་གདན་སར་བཞུགས་ཏེ། རིགས་སད་པ་དུ་མ་ལ་དམ་པའི་ཆོས་
ཀྱི་བགོ་སྐལ་བསྩལ་ཞིང་། གཙོ་བོར་ཆོས་བརྒྱད་ ཀྱི་རོལ་བ་བཙན་ཐབས་སུ་
བཅད་ནས་ཟབ་པ་དང་རྒྱ་ཆེ་བའི་ལམ་རྣམས་ལ་རྩེ་གཅིག་ཏུ་སེམས་ཤིང་གོམས་
པར་མཛད་པས་གཞལ་དུ་མེད་པའི་མངོན་པར་རྟོགས་པ་ཡང་བརྙེས།
1:3 (9



རྗེ་སྐྱབས་མཆོག་དཔལ་བ་དབེན་སའི་དགོན་པ་ཞོལ་དུ་ཕེབས་སྐབས་
རྒྱལ་བ་དབེན་ས་པ་ཆེན་པོ་འདི་ཉིད་འཁྲུངས་ནས་རིང་པོ་མ་ལོན་པ་སྐུ་ན་ཤིན་
ཏུ་ཕྲ་བའི་སྐབས་ཡིན་ཡང་སྔོན་ཡུན་རིང་པོ་ནས་སྨོན་ལམ་གྱི་མཚམས་སྦྱར་བའི་
མཐུ་དང་འཇམ་མགོན་བསྟན་སྲུང་རྣམས་ཀྱིས་བསྐུལ་བའི་མཐུས། རྒྱལ་བ་
དབེན་ས་པ་རྒྱལ་སྲས་གཞོན་ནུ་གསར་པའི་ཟླ་ཚེས་ལྟ་བུར་གནས་པ་འདིས་རྗེ་
སྐྱབས་མཆོག་དཔལ་བའི་མཚན་ཐོས་པ་ཙམ་གྱིས་དད་ཅིང་གུས་པར་གྱུར་ལ།
རྗེ་སྐྱབས་མཆོག་དཔལ་བ་ཡང་རྒྱལ་བ་དབེན་ས་པའི་སྐུ་གཟིགས་པ་ཙམ་གྱིས་
ཡུན་རིང་མ་འཕྲད་པའི་ཕ་བུ་གསར་དུ་འཕྲད་པ་བཞིན་དུ་དགའ་བ་དང་སྤྲོ་
བས་ཤིན་ཏུ་གཅེས་པར་འཛིན་པར་གྱུར་ཏོ། །
དེའི་ཚེ་ ཐ་མལ་ཆུ་བུར་མིག་ལྡན་རྣམས་ཀྱི་སྣང་ངོར་རྗེ་སྐྱབས་མཆོག་
དཔལ་བས་དབེན་སར་འཁྲུངས་པའི་རྒྱལ་སྲས་གཞོན་ནུ་འདི་ལ་ཐུགས་མཉེས་
པའི་སྟངས་ཀ་མཛད་པ་ཙམ་ཞིག་ཏུ་སྣང་ཡང་། ངེས་པ་དོན་ཏུ་ཟུང་འཇུག་
གྲུབ་པའི་དཔའ་བོ་རྗེ་སྐྱབས་མཆོག་དཔལ་བ་དང༌། རྒྱལ་སྲས་སྤྲུལ་པའི་གར་
མཛད་པ་ དབེན་ ས་ པ་ གཉིས་ པོ་ ཞལ་ འཛོམས་ ཏེ་ དུས་ གསུམ་ གསལ་བར་
གཟིགས་པས་བསྟན་པ་དང་སེམས་ཅན་གྱི་དོན་དུ་ཇི་ལྟར་མཛད་དགོས་པའི་
བཀའ་བགྲོ་བ་མཛད་ཅིང་། མ་འོངས་པ་ན་ཡབ་སྲས་གཉིས་ཀྱིས་མཛད་པ་ཇི་
ལྟར་མཛད་པ་མཐའ་དག་གསུང་མོལ་ཞིབ་ཏུ་མཛད་དོ། །
དེ་ནས་རྒྱལ་སྲས་གཞོན་ནུ་དེ་ཉིད་སྔོན་ཡུན་རིང་པོ་ནས་རྒྱལ་སྲས་ཀྱི་
སྤྱོད་པ་ལ་གོམས་པ་ཀློང་དུ་གྱུར་པས་བྱིས་པའི་ངང་ཚུལ་མཐའ་དག་ལས་འདས་
ཏེ། ཇི་ལྟར་བྱིས་པ་གཞན་དག་སྐྱེས་ཙམ་ཉིད་ནས་མའི་ནུ་ཞོ་ལེན་པ་ལ་གཞན་
གྱིས་བསླབ་མི་དགོས་པར་ངང་གིས་འཇུག་པ་ཅི་འདྲ་བ་དེ་འདྲ་བར་རྒྱལ་སྲས་
201)



བདག་ཉིད་ཆེན་པོ་འདི་ནི་སྐྱེས་ཙམ་ཉིད་ནས་གཞན་གྱིས་བསླབ་མི་དགོས་པར་
ལྷ་དང་བླ་མ་ལ་གསོལ་བ་འདེབས་པ་ལྷུར་བྱེད་ཅིང་འཁོར་བའི་ངང་ཚུལ་གང་
དང་གང་ལའང་མཐོང་བ་ཙམ་གྱིས་ཞེན་པ་ལོག་པ་དང་། སེམས་ཅན་སུ་དང་
སུ་མཐོང་ཡང་འགྲོ་བ་ཉམ་ཐག་འདི་ཐབས་གང་ཞིག་གིས་འཁོར་བའི་བཙོན་
ནང་ནས་གདོན་པར་བྱ་སྙམ་དུ་སྙིང་རྗེ་ངམ་ངམ་ཤུགས་ཀྱིས་སྐྱེ་བ་དང་། ལྷག་
པར་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ཉིད་ལ་གསོལ་བ་འདེབས་ཤིང་རྒྱལ་བ་
ཙོང་ཁ་པའི་བསྟན་ང་འི་སྙིང་པོ་ཡོངས་སུ་རྫོགས་པ་འཛིན་ཅིང་སྤེལ་ནུས་པ་དུས་
ནམ་ཞིག་ན་འོང་སྙམ་པ་འབའ་ཞིག་ཐུགས་ལ་བརྣགས་ཏེ། ཡུལ་དེའི་ ཤར་
ཕྱོགས་ན་ཕུག་གཞན་གྱིས་རྙེད་དཀའ་བ་ཞིག་ཡོད་པས་ཕུག་དེར་བདག་ཉིད་
གཅིག་པུར་ཞག་ལྔ་དྲུག་ཙམ་རེ་བསྡད་པས་ཡང་ཡང་འཚོལ་དགོས་པ་ཞིག་ཡོད་
གསུང་། གཅིག་པུ་དབེན་པ་ལ་མངོན་པར་དགྱེས་པ་ཞིག་དེ་འདྲ་བའི་གཞོན་
ནུ་ཉིད་ནས་རང་འཁྲུངས་སུ་ཡོད་ཅིང་། དེ་དུས་ནས་སྟོན་པ་ཐུབ་པའི་དབང་
པོ་དང་རྒྱལ་བ་ཙོང་ཁ་པ་ལ་གསོལ་འདེབས་ཉིན་མཚན་ཁོར་ཡུག་ཏུ་ཤུགས་དྲག་
ཏུ་མཛད་པ་ན་བཅོམ་ལྡན་འདས་ཐུབ་པའི་དབང་པོ་དང་རྒྱལ་བ་བློ་བཟང་
གྲགས་པ་གཉིས་ཀྱི་ཞལ་གཟིགས་ཤིང་བྱིན་གྱིས་བརླབས་པའི་སྣང་བས་དུས་
འདའ་བ་ཞིག་བྱུང་ངོ༌། །
དེ་ནས་དགུང་ལོ་བརྒྱད་བཞེས་པ་ན། ནུབ་གཅིག་སེག་རིའི་རྩེ་ནས་ཟླ་
བའི་དཀྱིལ་འཁོར་ཉ་གང་བ་ཞིག་ཤར་བྱུང་བས་རང་ཉིད་ཀྱི་སྐུ་ལ་དར་དཀར་
གྱི་གོས་དང་ རིན་པོ་ཆེའི་རྒྱན་གྱིས་བརྒྱན། རྡོ་དྲིལ་འཛིན་པས་ཟླ་བ་དེ་ལ་
ཞུགས་ ཏེ་ དྲིལ་ བུ་ གསིལ་ བའི་ སྒྲས་ འཇིག་ རྟེན་ གྱི་ ཁམས་ ཁྱབ་ པ་ ཞིག་ རྨིས་
གསུངས་ཏེ། དེ་ནི་རྒྱལ་བ་དབེན་ས་པ་ཆེན་པོ་འདིས་རྗེ་བླ་མའི་མདོ་སྔགས་ཀྱི་
2(1]



བསྟན་པ་འཛིན་མའི་ཁྱོན་ཐམས་ཅད་དུ་དར་ཞིང་རྒྱས་པར་མཛད་པའི་འཕྲིན་
ལས་རྒྱ་ཆེ་རྒྱུན་མི་ཆད་འབྱུང་བ་འདི་ལ་དགོངས་པར་ངེས་སོ། །
རྒྱལ་བ་དབེན་ས་པ་འཁྲུངས་ཙམ་ཉིད་ནས་བླ་མ་ལྷའི་རྣལ་འབྱོར་གྱི་
སྒྲུབ་ པ་ ལ་ ཞུགས་ པས་ སྟོན་ ང་ ་ མཆོག་ དང་ འཇམ་མགོན་བླ་མས་བྱིན་གྱིས་
བརླབས་པའི་སྣང་བ་ཁྱད་པར་ཅན་བྱུང་བའི་ཚུལ་དེ་ལ་སྲས་ཀྱི་ཐུ་བོ་མཁས་
གྲུབ་སངས་རྒྱས་ཡེ་ཤེས་ཀྱིས་བསྟོད་པ་མཛད་པ་ནི།
བླ་མ་མཆོག་དང་ལྷག་པའི་ལྷ་རྣམས་ཀྱིས། །
འགྲོ་བའི་དཔལ་མགོན་མཆོག་ཏུ་ཉེར་གཟིགས་ནས། །
གཞོན་ནུའི་དུས་ནས་བྱིན་བརླབས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་ གསུངས་
བཞི་པ། རབ་བྱུང་གི་སྡོམ་པ་བཞེས་པ།
༈ དེ་ནས་སྔོན་ལན་ཅིག་མ་ཡིན་པར་གོམས་པའི་བག་ཆགས་བཟང་
པོའི་མཐུ་ཡོངས་སུ་བརྟས་པས། འཁོར་བ་མཐའ་དག་མེ་འབར་བའི་རླུབས་
ལྟར་གཟིགས་པའི་ངེས་འབྱུང་གི་བསམ་པ་ཤུགས་དྲག་པོས་རབ་ཏུ་འབྱུང་བའི་
ཐབས་ཇི་ལྟར་བྱ་ཞེས་ཉིན་མཚན་ཀུན་ཏུ་དེ་འབའ་ཞིག་ ཐུགས་ལ་བརྣགས་
སོ། །དེ་ནས་ཇི་ལྟར་སྨོན་པ་ལྟར་དགུང་ལོ་བཅུ་གཅིག་བཞེས་པ་ཕག་ལོ་ཟླ་བ་
དང་པོའི་ཚེས་བཅུའི་ཉིན་ཆོས་འཁོར་དབུས་སྡིངས་ཀྱི་དགོན་པར་ཆོས་རྗེ་ལྷ་རི་
རྩེ་པ་གྲགས་པ་དོན་གྲུབ་པས་མཁན་པོ་དང་། ཞལ་སྔ་ནས་ཚུལ་ཁྲིམས་རིན་
ཆེན་པས་སློབ་དཔོན་མཛད། གནས་བརྟན་ཆོས་ཀྱི་རྒྱལ་མཚན་དང་། རབ་
?
?



འབྱམས་པ་ལེགས་པ་སོགས་ཁ་སྐོང་བར་འོས་པ་དད་པའི་དགེ་འདུན་ཡོངས་སུ་
རྫོགས་པའི་དབུས་སུ་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ། མཚན་ཡང་བློ་
བཟང་དོན་གྲུབ་ཅེས་བྱ་བར་གསོལ་ཏོ། །འདི་ནི་སྔོན་ཐུབ་པའི་དབང་པོ་ཡུམ་
སྒྱུ་འཕྲུལ་མ་ལས་འཁྲུངས་མ་ཐག་རྒྱལ་པོ་ཟས་གཙང་མས་དོན་ཐམས་ཅད་གྲུབ་
པ་ཞེས་མཚན་གསོལ་བ་ལྟར། རྒྱལ་སྲས་བདག་ཉིད་ཆེན་པོ་འདི་ཡང་རྒྱལ་བའི་
བསྟན་པའི་སྒོར་བྱོན་མ་ཐག་ཕྱོགས་བཅུའི་རྒྱལ་བ་སྲས་བཅས་ཐམས་ཅད་ཀྱི་
མཁན་སློབ་གཉིས་བྱིན་གྱིས་བརླབས་ཏེ་བློ་བཟང་ཐུབ་དབང་རྡོ་རྗེ་འཆང་ཆེན་
པོའི་མདོ་སྔགས་སྙན་བརྒྱུད་ཀྱི་བསྟན་པ་ཡོངས་རྫོགས་ད་ནི་འཇིག་རྟེན་འདིར་
ངེས་པར་དར་བར་འགྱུར་བས་རྒྱལ་བ་སྲས་བཅས་ཀུན་གྱི་ཐུགས་ལ་བརྣགས་
པའི་དོན་གྲུབ་བོ་ཞེས་མཚོན་པའི་ ཕྱིར་བློ་བཟང་དོན་གྲུབ་ཅེས་མཚན་གསོལ་
བར་ངེས་སོ། །
ཚུལ་འདི་ལ་མཁས་གྲུབ་ཆེན་པོ་སངས་རྒྱས་ཡེ་ཤེས་ཀྱིས།
རྗེ་བཙུན་དམ་པ་གྲགས་པའི་མཚན་ཅན་གྱིས། །
བློ་བཟང་དོན་གྲུབ་ཅེས་བྱར་མཚན་གསོལ་ནས། །
བསྟན་ལ་རབ་ཏུ་བྱུང་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་བསྔགས་པ་
མཛད་དོ། །
དེ་ལྟར་རྒྱལ་སྲས་བདག་ཉིད་ཆེན་པོ་འདི་ལྷ་དང་བཅས་པའི་འཇིག་རྟེན་
མཐའ་དག་གི་ཡོན་གནས་དམ་པ་ཐུབ་པའི་དབང་པོ་གཉིས་པ་ལྟ་བུར་གྱུར་
ཅིང་། དེའི་ཚེ་མཁན་སློབ་དགེ་འདུན་དང་བཅས་པ་ས་ཀྱང་མེ་ཏོག་གཏོར་ཞིང་
ཤིས་པ་བརྗོད་དེ་དོན་དེ་ལྟར་དུ་འགྱུར་བར་སྨོན་ལམ་མཛད་དོ། །ཚུལ་དེ་ནི་



རྒྱལ་བ་དབེན་ས་པ་ཆེན་པོ་རང་ཉིད་ཀྱི་གསུང་ལས་བྱུང་སྟེ།
ཕག་ལོ་རྟ་ཟླའི་ཚེས་བཅུ་ལ། །
སོ་སོ་ཐར་པའི་སྡོམ་པ་བླངས། །
སངས་རྒྱས་བསྟན་ལ་ཞུགས་པ་དང་། །
ངུར་སྨྲིག་རྒྱལ་མཚན་བསྐོན་པ་མཉམ། ། ཞེས་གསུངས་སོ། ། རྒྱལ་
བ་དབེན་ས་པ་ཆེན་པོ་རང་ཉིད་སྔོན་ཡུན་རིང་པོ་ནས་རྒྱལ་སྲས་ཀྱི་སྤྱོད་པ་རྒྱ་
མཚོ་ལ་བསླབ་པ་མཐར་ཕྱིན་པ་ཞིག་ཡིན་ཡང་། ཕྱི་རབས་ཀྱི་གདུལ་བྱ་རྣམས་
རྒྱལ་བའི་བསྟན་པ་ལ་ཞུགས་ནས་ཐོས་བསམ་སྒོམ་གསུམ་འདི་ལྟར་བྱ་དགོས་སོ་
ཞེས་འདོམས་པའི་ཕྱིར་དང་། རྗེ་བླ་མས། །
དང་པོར་རྒྱ་ཆེན་མང་དུ་ཐོས་པ་བཙལ། །
བར་དུ་གཞུང་ལུགས་ཐམས་ཅད་གདམས་པར་ཤར། །
ཐ་མར་ཉིན་མཚན་ཀུན་ཏུ་ཉམས་སུ་བླངས། །
ཀུན་ཀྱང་བསྟན་པ་རྒྱས་པའི་ཆེད་དུ་བསྔོས། །
ཚུལ་ འདི་ བསམས་ ཤིང༌ འདུན་ མུ་ ལེགས་ ནས་ གདའ། ། ཞེས་
གསུངས་པ་ལྟར་པ་རྗེས་བུས་ཟིན་པ་ཞིག་བྱ་བའི་ཕྱིར་རྒྱ་ཆེན་ཐོས་པ་འཚོལ་
བར་བཞེད་ནས་དབྱར་ཆོས་ལ་དགེ་འཕེལ་དུ་ཕེབས་པ་ན། སློབ་དཔོན་ཚུལ་
ཁྲིམས་རིན་ཆེན་པས་ཚུལ་ཁྲིམས་སྒང་གི་གདན་ས་བཞག་སྟེ་འབྲས་སྤུངས་ལ་
ཕེབས་པ་དང་ཐུག་ནས་འབྲས་སྤུངས་སུ་མཁན་པོ་རིན་པོ་ཆེ་གྲགས་པ་དོན་གྲུབ་
དང་། སློབ་དཔོན་རིན་པོ་ཆེ་ཚུལ་ཁྲིམས་རིན་ཆེན་པ་གཉིས་དང་ལྷན་དུ་བྱོན།
དེ་ནས་འབྲས་སྤུངས་སུ་དབྱར་སྟོན་སྦྲེལ་ནས་བཞུགས་ཏེ་ཆོས་སྤྱོད་ཀྱི་རིམ་པ་ཅི་
རིགས་པ་ཐུགས་ལ་ཆུད་པར་མཛད། རྗེ་ལྷ་རི་པ་ལ་བྱང་ཆུབ་ལམ་གྱི་རིམ་པ་
•?(ད 1



དང་། དཔེ་ཆོས་རིན་སྤུངས་སོགས་ཆོས་བཀའ་དུ་མ་དང་། དཔལ་དུས་ཀྱི་
འཁོར་ལོའི་དབང༌། བཅོམ་ལྡན་འདས་རྡོ་རྗེ་འཇིགས་བྱེད་ཀྱི་ དབང་ བཞི་
ཡོངས་སུ་རྫོགས་པ་ཞུ་བར་མཛད། རྗེ་ལྷ་རི་པ་འདིས་རྡོ་རྗེ་ཐེག་པའི་སྒོར་དང་
ངོ་ར་སྨིན་པར་མཛད་པས་བཀའ་དྲིན་ཟླ་མེད་དུ་འཛིན་པར་མཛད་དོ། །
དེ་ནས་ཟླ་བ་བཅུ་པའི་མཇུག་ཏུ་དབེན་སར་ཕེབས། སླར་རི་བོ་དགེ་
འཕེལ་དུ་ཆོས་ཀྱི་རྗེ་བློ་གྲོས་རྒྱལ་མཚན་པའི་དྲུང་དུ་གསང་བ་འདུས་པ་མི་སྐྱོད་
པའི་དབང་བཞི། རྩ་རྒྱུད་ཀྱི་ལུང་། རྡོ་རྗེ་མི་འཁྲུགས་པའི་དབང་རྗེས་གནང་།
གཟུངས་ཀྱི་ལུང་དང་བཅས་པ། སྨན་བླའི་རྗེས་གནང་ལུང་དང་བཅས་པ།
སྣར་ཐང་བརྒྱ་རྩའི་རྗེས་གནང་ལུང་དང་བཅས་པ་ཡོངས་སུ་རྫོགས་པར་གསན་
ནོ། ། །
ལྔ་པ། གཙང་བཀྲས་ལྷུན་དགོན་དུ་ཕེབས་པ།
༈ དེ་ནས་རྒྱལ་བའི་བསྟན་པ་ལ་ཞུགས་ནས་ལམ་ལ་སློབ་པར་འདོད་
པ་རྣམས་ལ་ཚེ་འདིའི་རྙེད་བཀུར་སྙན་གྲགས་ཙམ་གྱི་ཕྱིར་དུ་ཐོས་བསམ་བྱེད་པ་
ནི། བདུད་རྩི་ དུག་ ཏུ་བསྒྱུར་བ་ལྟར་ངལ་བ་འབྲས་མེད་དུ་འགྱུར་བ་དང་།
ངལ་བ་སྟོང་ཟད་དུ་བྱེད་དོ་ཞེས་འདོམས་པ་དང་། ཐོས་བསམ་བྱེད་པའི་ཚེ་
རང་རྒྱུད་འདུལ་བའི་ཕྱིར་དུ་ཉོན་མོངས་པའི་གཉེན་པོར་དྲི་མ་མེད་པའི་རིགས་
ལམ་འཚོལ་བ་ཡིན་གྱི། དེ་ལྟ་མིན་པར་ཤིང་རྟ་ཆེན་པོའི་གཞུང་གི་དགོངས་པ་
མི་འཚོལ་བར་ཁོ་འདི་ཟེར་ན་ང་འདི་ཟེར་གྱི་གཤགས་འགྱེད་ཙམ་དང་། ཚིག་
ཟུར་འཆོས་པའི་རྩོད་པ་ལྷུར་ལེན་པ་ནི་སྙིང་པོ་གང་ཡང་མེད་དོ་ཞེས་འདོམས་
པ་དང་། རང་ཉིད་གྲུབ་པའི་གོ་འཕང་མཐོན་པོར་གཤེགས་པའི་ངང་ཚུལ་སྟོན་



པ་སོགས་ ཀྱི་ དགོས་པ་མང་པོ་གཟིགས་ནས་དེའི་དགུན་བཀྲ་ ཤིས་ལྷུན་པོར་
ཕེབས་ནས་ཐོས་བསམ་གླིང་གི་གདན་ས་པ་འཇམ་དཔལ་དབྱངས་བློ་བཟང་
བཤེས་གཉེན་པའི་དྲུང་དུ་བསྡུས་གྲྭ་རྩི་བ་དང་གཞུང་དང་ཆོས་སྤྱོད་མང་པོའི་
ལུང་ཡང་གསན། དེའི་ཚེ་ཐོག་མར་ཉིན་གཅིག་ཙམ་ཞིག་སྦྱོར་བ་རྩི་བ་སོགས་
ལ་ཐོགས་པ་མེད་པའི་སྤོབས་པ་མཐུ་ཅན་དུ་གྱུར་ཀྱང་། ཕྱིས་ནི་ཆོས་བརྒྱད་ཀྱི་
རོལ་རྩེད་ལ་རྒྱབ་ཀྱིས་ཕྱོགས་པ་སྨྱོན་པ་ལྟ་བུའི་བརྟུལ་ཞུགས་ཀྱིས་གནས་ནས་
གཞན་ དག་ གིས་ ཐོས་ བསམ་ གྱི་ སྦྱོར་བ་ ལ་ བསྐུལ་ བའི་ བདག་ རྐྱེན་ཉེ་བར་
བསྒྲུབས་ཀྱང་། དོན་སྐད་ཅིག་ཀྱང་ཉམས་སུ་མི་ལེན་པའི་ཚིག་གི་སྦྱོར་བ་ཁོ་ན་
ལ་བརྩོན་པ་ལྷུར་ལེན་པ་ལ་སྙིང་པོ་རང་ཅི་ཡོད། ཆུའི་ལྦུ་བ་དང་མཚུངས་པའི་
ཚིག་ཕྲེང་དག་ནི་ཉིན་རེ་བཞིན་ཟློས་བུར་སྨྲ་བ་ཁོ་ནའོ། །ཞེས་རིགས་པའི་
བརྟུལ་ཞུགས་ཀྱི་སེང་གེའི་སྒྲ་ཆེན་པོ་བསྒྲགས། དོན་འདི་ནི། བདག་ཉིད་ཆེན་
པོ་རང་ཉིད་ཚེ་རབས་དུ་མར་གོམས་པས་ལུང་གི་ཆོས་ཀྱི་བདག་པོར་གྱུར་པ་ས་
སྐུ་ཚེ་འདིར་ཐོས་བསམ་གྱི་སྦྱངས་པ་ལ་མི་ལྟོས་པ་དང་། ཉམས་ལེན་མེད་པར་
ལྟར་སྣང་གི་ཚིག་འཁྲི་ལ་སྙིང་པོར་འདུ་ཤེས་པའི་རྟོག་གེ་ང་རྣམས་སྤ་བཀོང་
བར་མཛད་པ་དང་གཅིག་ཏུ་རྒྱལ་བ་དགྱེས་པའི་ལམ་བཟང་བསྒྲུབས་པས་སྙིང་
པོའི་བསྟན་པ་ཕྱོགས་མཐར་སྤེལ་བར་མཛད་པ་ལ་དགོངས་པའོ། །
དྲུག་པ། རབ་འབྱམས་མདོ་སྔགས་ཀྱི་གཞུང་ལ་ཐོས་
བསམ་མཛད་ཚུལ། །
༈ དེ་ནས་སླར་ཡང་། དགེ་འཕེལ་དུ་རྗེ་བློ་གྲོས་རྒྱལ་མཚན་པ་ལ་ཀུན་
མཁྱེན་སྟོབས་ འབར་ འོད་ ཟེར་ གྱིས་ མཛད་ པའི་འདུལ་བའི་བསླབ་བྱ། རྗེ་
?jit;



བཙུན་ཙོང་ཁ་པའི་རྣམ་ཐར་སོགས་ཀྱི་ལུང་དུ་མ་གསན། གཞན་ཡང་གནས་
དེར་ཆོས་ཀྱི་རྗེ་ཐུབ་བསྟན་རྣམ་རྒྱལ་བའི་དྲུང་དུ་སྤྱན་རས་གཟིགས་བཅུ་གཅིག་
ཞལ། ཐུགས་རྗེ་ཆེན་པོ་ཕྱག་བཞི་པ། ཛམ་ལ་དམར་པོ་ཡབ་ཡུམ། མགོན་
པོའི་བཀའ་ཆེན་བཅུ་གསུམ་ དུ་ གྲགས་ པའི་ རྗེས་གནང་ལུང་མན་ངག་དང་
བཅས་པ། ཆོས་རྒྱལ་ཕྱི་ནང་གསང་གསུམ། གཏུམ་པོ་ཁྱུང་ལྔའི་ལུང་མན་ངག་
དང་བཅས་པ། ནམ་མཁའ་སྒོ་འབྱེད། ཚེ་ རིང་མཆེད་ལྔའི་ དབང་ དང་།
འཇམ་དབྱངས་མགོན་པོ་འི་གཅོད་གཞུང་ཊཱིཀྐ་དང་བཅས་པ་སོགས་གཅོད་ཀྱི་
གདམས་པ་དུ་མ་དང༌། རྗེ་བླ་མ་ནས་བརྒྱུད་པའི་ནཱ་རོའི་ཆོས་དྲུག་གི་ཁྲིད།
གསང་འདུས་རིམ་ལྔའི་ཁྲིད་ལག་རྗེས། པཎ་ཆེན་ཆོས་རྒྱལ་གྱི་བསྲེ་འཕོ། ཕྱག་
རྒྱུ་སྲོག་རྩོལ་གྱི་གདམས་ངག་སོགས་ཡིག་ཆུང་དུ་མ་དང༌། འཕོ་ཁྲིད་ཆེན་མོ།
ནེ་གུ་ཆོས་དྲུག་གི་ཁྲིད། ལྷ་མོ་ཐ་མ་ཎིའི་སྒྲུབ་ཐབས། མཁའ་འགྲོ་སེང་གདོང་
ཅན། དཔལ་ལྡན་དམག་ཟོར་རྒྱལ་མོ། གུར་ཞལ། ཕྱག་བཞི་པ། རྣམ་སྲས།
གནོད་སྦྱིན་བེཀྱེ་རྣམས་ཀྱི་རྗེས་གནང་དང་སྙིང་པོའི་བཟླས་ལུང་དང་བཅས་པ་
གསན་ནོ། །
དེ་ལྟར་མང་དུ་ཐོས་པ་མཛད་པའི་ཚུལ་དེ་ལ་མཁས་གྲུབ་སངས་རྒྱས་ཡེ་
ཤེས་ཀྱིས་བསྟོད་པ་མཛད་པ་ནི།
གཅིག་ཏུ་སྙིང་པོའི་དོན་ལ་གཞོལ་བའི་ཐུགས། །
མཆོག་ཏུ་གྱུར་པས་མཁས་གྲུབ་གཞན་ལས་ཀྱང་། །
གདམས་པའི་བདུད་རྩི་མང་གསོལ་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
2༥）



བདུན་པ། རྒྱལ་བ་དབེན་ས་པ་ཆེན་པོས་རྗེ་བཙུན་སྐྱབས་མཆོག་
དཔལ་བཟང་དྲུང་ནས་མདོ་སྔགས་ཀྱི་དབང་ལུང་མང་
དུ་གསན་ཞིང་བླ་མ་ལྷའི་གཟིགས་སྣང་ངོ་མཚར་
ཅན་མང་དུ་བྱུང་བའི་སྐོར།
༈ དེ་ནས་རྒྱལ་བ་དབེན་ས་པ་ཆེན་པོས་ཆོས་འཁོར་དབུས་སྡིངས་སུ་
ཕེབས་ཏེ་ཟུང་འཇུག་གྲུབ་པའི་དཔའ་བོ་བླ་མ་རྗེ་བཙུན་སྐྱབས་མཆོག་དཔལ་
བཟང་ པོའི་ དྲུང༌ དུ་ གསང་ བདེ་ འཛིགས་ གསུམ་ གྱི་ དབང་ ཡོངས་རྫོགས།
མགོན་པོ། ཆོས་རྒྱལ། བཅུ་གཅིག་ཞལ། དོན་ཞགས། གཏུམ་པོ་ཁྱུང་ལྔ་
རྣམས་ཀྱི་རྗེས་གནང་བཟླས་ལུང་དང་བཅས་པ། གྲུབ་རྒྱལ་ལུགས་ཀྱི་ཚེ་དབང་
ལ་སོགས་པ་མདོ་སྔགས་ཀྱི་ཆོས་བཀའ་ཡོངས་སུ་རྫོགས་པ་ཞུས་ཤིང་། བླ་མ་
དང་ཡི་དམ་དབྱེར་མི་ཕྱེད་པའི་ཡེ་ཤེས་ཀྱི་དཀྱིལ་འཁོར་དངོས་སུ་གཟིགས་པ་
དང་། ངོ་མཚར་བའི་ལྟས་དུ་མ་གཟིགས་པ་ནི། རྒྱལ་བ་དབེན་ས་པ་ཆེན་པོས་
བདག་ཉིད་ཆེན་པོ་རྗེ་བཙུན་སྐྱབས་མཆོག་དཔལ་བཟང་ལ་ཕྱག་ན་རྡོ་རྗེ་གཏུམ་
པོའི་དབང་ཞུས་པའི་དུས་སུ་རྗེ་སྐྱབས་མཆོག་དང་འདྲ་བ་དེ་སྐུ་མདོག་མཐིང་ཁ་
འོད་ཟེར་ལྔ་འཕྲོ་བ་ལ་མེ་སྣ་ལྔ་འབར་བས་མཛེས་པར་བསྐོར་བ། གཏོར་མ་
དང་རྡོ་དྲིལ་ནམ་མཁར་གནས་ཤིང་། དྲི་ཞིམ་པོ་དྲོ་བ་དང་། ལྷའི་རོལ་མོའི་སྒྲ་
ཡང་མངོན་སུམ་དུ་གསན། ཡང་དོན་ཞགས་དང་། བཅུ་གཅིག་ཞལ་གྱི་དབང་
ཞུས་པའི་ དུས་ སུ་ སྔར་བསྟན་《གཏན་》མ་མཐོང་བའི་རྡུལ་ཚོན་གྱི་ དཀྱིལ་
འཁོར་ཡིད་འཕྲོག་པ་ཞིག་ལ་ལྷའི་མེ་ཏོག་སྣ་ཚོགས་པ་སོགས་མཆོད་པའི་ཚོགས་
ཀྱང་དུ་མ་འདུག་ཅིང་། དྲི་ཞིམ་པོ་དང་ལྷའི་སིལ་སྙན་གྱི་སྒྲ་སྙན་པོ་ཡང་འཁྲོལ།
?（ )S



རྗེ་སྐྱབས་མཆོག་དཔལ་བ་དེ་ཉིད་ཀྱི་སྐུ་ཡང་ཟླ་བའི་དཀྱིལ་འཁོར་མངོན་པར་
གང་བ་ལྟ་བུར་དཀར་ཞིང་འོད་ཟེར་འཕྲོ་བ་མཐོང་བས་རྐྱེན་བྱས་ནས་དགའ་སྤྲོ་
དཔག་ཏུ་མེད་པ་སྐྱེས།
དེ་ནས་རྒྱལ་བ་དབེན་ས་པ་ཆེན་པོས་རྗེ་སྐྱབས་མཆོག་དཔལ་བ་ཉིད་ལ་
གསོལ་བ་ཡུན་རིང་དུ་བཏབ་ནས། འདས་མ་འོངས་ཀྱི་སྐྱེ་བ་བཞེས་ཚུལ། སྐུ་
སྐྱེ་བ་འདི་ལ་ངོ་མཚར་ཆེ་བའི་ཡོན་ཏན་འཁྲུངས་ཚུལ་རྣམས་གསུང་བར་ཞུས་
པས་རྗེ་སྐྱབས་མཆོག་དཔལ་བས་འདི་ལྟར་གསུངས་ཏེ། སངས་རྒྱས་འཇིག་
རྟེན་དུ་བྱོན་པའི་ཚེ་བྱང་ཆུབ་སེམས་དཔའ་འདུལ་བའི་ཏོག་ཅེས་པར་སྐྱེས་ནས་
སངས་རྒྱས་དངོས་ལ་ཐེག་པ་ཆེན་པོའི་ཆོས་དཔག་ཏུ་མེད་པ་ཉན། དེའི་འོག་
ཏུ་རྒྱ་གར་ཤར་ཕྱོགས་སུ་སྟོབས་ལྡན་གྱི་རྒྱལ་པོ་ཞིག་ཏུ་སྐྱེས་ཏེ། ཆོས་ལྡན་གྱི་
ཁྲིམས་བཅས་ནས་མི་དགེ་བ་བྱེད་པ་རྣམས་ཀྱི་མིག་འདོན་པ་དང་། རྐང་ལག་
གཅོད་པ་སོགས་བྱས་པའི་སྟོབས་ཀྱིས་མ་འོངས་པ་ན་མིག་དང་རྐང་ལག་སོགས་
ལ་སྐྱོན་ཅུང་ཟད་འོང་བ་འདྲ་ གསུངས། དེ་ནས་ སུམ་ཅུ་ རྩ་ གསུམ་ དུ་སྐྱེས།
དེར་ཡུན་རིང་པོ་མ་ལོན་པར་རྒྱ་གར་དུ་སློབ་དཔོན་ཡོན་ཏན་འོད་དུ་གྱུར་ནས་
བསྟན་པ་དང་འགྲོ་བའི་དོན་ཚད་མེད་པ་བྱས། དེའི་ཕྱི་མ་རྒྱ་ནག་རི་བོ་རྩེ་ལྔར་
སོང་ནས་རྗེ་བཙུན་འཇམ་དཔལ་དབྱངས་ལ་ཆོས་མང་དུ་ཉན་ཞིང་རྗེ་བཙུན་
གྱིས་ལུང་བསྟན་པ་ལ་བརྟེན་ནས་བལ་པོར་རྡོ་རྗེ་གཞོན་ནུ་ཞེས་བྱ་བའི་སྔགས་
པ་ཞིག་གི་རྟེན་བཟུང་སྟེ་ཐེག་པ་ཆེན་པོ་གསང་སྔགས་ཀྱི་བསྟན་པ་དར་བར་
བྱས། དེ་ནས་ལོ་ཙཱ་བ་ཚུལ་ཁྲིམས་རྒྱལ་བར་སྐྱེས་ནས་ཇོ་བོ་རྗེ་བོད་ལ་གདན་
འདྲེན་པ་སོགས་དཀའ་སྤྱད་མང་པོ་བྱས་ཤིང་དམ་པའི་ཆོས་མང་པོ་བསྒྱུར་བ་
ཡང་དྲན་གསུངས། གཞན་ཡང་རྗེ་ནཱ་རོ་པའི་སྤྲུལ་པར་གྲགས་པའི་འགྲོ་བའི་
?{ }}}



མགོན་པོ་གཙང་པ་རྒྱ་རས་དང༌། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་སྲས་ཀྱི་ཐུ་
བོ་འདུལ་འཛིན་གྲགས་པ་རྒྱལ་མཚན་གཉིས་ཀྱང་དམ་པ་འདིའི་སྐུའི་སྐྱེ་བ་ཡིན་
པ་ཡང་རྒྱལ་བ་དབེན་ས་པ་ཆེན་པོ་ཉིད་ཀྱི་ཡེ་ཤེས་ཀྱིས་མངོན་སུམ་དུ་གཟིགས་
ཤིང་རྗེ་བཙུན་འཇམ་དཔལ་དབྱངས་ཀྱིས་གནང་བའི་ལུང་བསྟན་གསང་བའི་
མེ་ལོང་ལས་ཀྱང་དེ་ལྟར་དུ་འབྱུང་ངོ༌། །
དེ་ནས་རྗེ་སྐྱབས་མཆོག་དཔལ་བ་དགུང་ལོ་དྲུག་ཅུ་རེ་གསུམ་བཞེས་པའི་
ཚེ་འཇིགས་བྱེད་སྒྲུབ་མཆོག་ཅིག་མཛད་པའི་དུས་སུ་དཔལ་རྡོ་རྗེ་འཇིགས་བྱེད་
ཀྱི་དཀྱིལ་འཁོར་ཡོངས་སུ་རྫོགས་པ་དང་། དགྲ་ནག་དང་གཤེད་དམར་ལྷ་ལྔའི་
དཀྱིལ་འཁོར་དང་བཅས་པའི་ཞལ་མངོན་སུམ་དུ་གཟིགས་ཤིང༌། དེའི་དུས་སུ་
རྒྱལ་བ་དབེན་ས་པ་ཆེན་པོས་ཡི་དམ་གྱི་དབང་གསན་པས་སྐུ་ལས་མེ་འབར་
ཞིང་ཞབས་བརྡབས་པས་ས་གཡོ་བ་དང་། དཀྱིལ་འཁོར་ཡང་མེ་ཁ་དོག་སྣ་ལྔ་
པས་བསྐོར་བ་སོགས་ངོ་མཚར་བའི་ལྟས་མང་དུ་གཟིགས་སོ། །
དེ་ནས་སྤྲེའུ་ལོ་ཟླ་བ་ལྔ་པའི་ཚེས་བརྒྱད་ཀྱི་ཐོ་རངས་བཅོམ་ལྡན་འདས་
མི་སྐྱོད་ རྡོ་ རྗེའི་ དཀྱིལ་འཁོར་གྱི་ཞལ་མཐོང་ལུས་དབེན་དང་ ངག་དབེན་ལ་
བརྟན་པ་ཐོབ་གསུང་ཞིང་དེ་དུས་རྒྱལ་བ་དབེན་ས་པ་ཆེན་པོས་རྗེ་སྐྱབས་མཆོག་
དཔལ་བ་ལ་གསང་བ་འདུས་པའི་དབང་ཞུས་ཏེ་ཡེ་ཤེས་འབེབས་པའི་དུས་སུ།
རྗེ་སྐྱབས་མཆོག་དཔལ་བའི་སྐུ་འོད་ཟེར་ཁ་དོག་སྣ་ལྔའི་རང་བཞིན་ཅན་དུ་བྱས་
ནས་དཀྱིལ་འཁོར་གྱི་སྟེང་དུ་ཕར་འབྱོན་ཚུར་འབྱོན་མཛད་ཀྱང་། རྡུལ་ཚོན་ལ་
མི་གནོད་པ་སོགས་ཡ་མཚན་པའི་ལྟས་དུ་མ་བྱུང་ངོ༌། །དེའི་ཚེ་རྗེ་སྐྱབས་མཆོག་
དང་ལ་བས་འདི་ལྟར་གསུངས་ཏེ། ད་ནི་རྨི་ལམ་ལ་བརྟན་པ་ཐོབ་ནས་འབད་
མེད་དུ་ཟིན། ཁྱད་པར་ཚེས་བཅོ་ལྔ་དང་གནམ་གང་ལ་རྨི་ལམ་གྱི་ལུས་ཁྱད་
|}



པར་ཅན་བཟུང་ནས་ཐུབ་ཆེན་དང་། བྱམས་པ། རྒྱལ་སྲས་འཇམ་དཔལ་སྙིང་
པོ་སོགས་ཀྱི་སྤྱན་སྔར་གསོ་སྦྱོང་རྒྱུན་པར་བྱེད་ཅིང་ཆོས་མང་དུ་ཞུས། གཞན་
ཡང་བདེ་བ་ཅན་དང༌། འོག་མིན་སྟུག་པོ་བཀོད་པ་དང་། མངོན་དགའ་
སོགས་ལོངས་སྤྲུལ་གྱི་ཞིང་ཁམས་མང་པོ་བལྟ་བར་ཕྱིན་པས་ཞིང་དེ་དག་གི་རྒྱལ་
བ་སྲས་དང་བཅས་པ་ཡང་མཐོང་། དབང་དང་བྱིན་རླབས་དཔག་ཏུ་མེད་པ་
ཡང་དག་པར་བསྩལ། བདག་ཉིད་ཀྱིས་ཀྱང་ལུས་ཚད་མེད་པ་སྤྲུལ་ནས་བདུན་
རྣམ་དག་པུལ་གསུང་ངོ༌། །
དེ་ནས་རྗེ་སྐྱབས་མཆོག་དཔལ་བ་དགུང་ལོ་བདུན་ཅུ་དོན་བརྒྱད་བཞེས་
པའི་ཚེ་བཅོམ་ལྡན་འདས་འཁོར་ལོ་སྡོམ་པའི་སྒྲུབ་པ་ཞིག་མཛད་པའི་དུས་སུ།
བདེ་མཆོག་ལྷ་དྲུག་ཅུ་རྩ་གཉིས་ཀྱི་ དཀྱིལ་འཁོར་ཡོངས་སུ་རྫོགས་པའི་ཞལ་
གཟིགས་ཤིང་དེར ་ གཙོ་ བོས་ དབང་བཞི་རྫོགས་པར་བསྐུར་ནས་ ད་ མྱུར་དུ་
མཁའ་སྤྱོད་དུ་འབྱོན་པའི་འདུན་པ་ཐོང་ཞེས་གསུང་གི་གནང་བས་དབུགས་
དབྱུང་བ་བརྙེས། དེའི་ཚེ་རྒྱལ་བ་དབེན་ས་པ་ཆེན་པོས་བདེ་མཆོག་གི་དབང་
ཞུས་པས་ནང་མཆོད་ཁ་དོག་ལྔ་ལྡན་དུ་ཁོལ་བ་དང་། རྗེ་སྐྱབས་མཆོག་དཔལ་
བ་དཀྱིལ་འཁོར་གྱི་སྟེང་དུ་མདའ་གང་ཙམ་འཕགས་ནས་གར་མཛད་པ་སོགས་
ཕུལ་དུ་བྱུང་བའི་ལྟས་དུ་མ་ཞིག་གཟིགས། ཉིན་གཅིག་གི་ཚེ་རྗེ་སྐྱབས་མཆོག་
དཔལ་བ་དང་རྒྱལ་བ་དབེན་ས་པ་ཆེན་པོ་གཉིས་ཀས་དབུས་རིའི་རྩེར་ཕེབས་པ་
ན་རྗེ་སྐྱབས་མཆོག་ དཔལ་བ་སྤྱན་ནམ་མཁར་ ཧྲིག་ཧྲིག་ གཟིགས་ ཤིང་ ཕྱག་
ཐུགས་ཀར་ཐལ་མོ་སྦྱོར་བར་མཛད། དེ་ལ་རྒྱལ་བ་དབེན་ས་པ་ཆེན་པོས་ཅི་
འདྲ་ཞིག་མཆིས་ཞུས་པས། རྒྱལ་བ་རྡོ་རྗེ་འཆང་ལ་གྲུབ་ཆེན་བརྒྱད་ཅུས་བསྐོར་
ནས་བྱིན་གྱིས་བརླབས་པའི་ཉམས་ཤིག་ཤར་གསུང་། དེ་ནས་དགུང་ལོ་བརྒྱད་
11



ཅུ་གྱ་གཅིག་བཞེས་པའི་སྟོན་ཞིག དོན་དུ་ན། དབེན་དགོན་འདི་ཉིད་འབྱུང་
བའི་ས་གཞི་བྱིན་གྱིས་བརླབས་པར་འདུག་ཀྱང་། ཐ་མལ་བ་རྣམས་ཀྱི་ངོར་
ཞབས་འཆག་པར་བསྙད་དེ། ཡབ་སྲས་གཉིས་ཀས་དབུས་རིའི་རྩེ་མོར་ཕེབས་
པ་ན་རྗེ་བཙུན་སྐྱབས་མཆོག་དཔལ་བཟང་ ཕྱག་གཉིས་ཐལ་མོ་སྦྱར་ནས་དབུ་
གུག་གུག་པ་ལན་མང་དུ་མཛད་ཅིང་འདུག་ང་ལ་རྒྱལ་བ་དབེན་ས་པ་ཆེན་པོས་
དེ་འདྲ་ཅི་ཡིན་ཞུས་པས་རྒྱལ་བ་བློ་བཟང་གྲགས་པ་ལ་རྒྱ་བོད་ཀྱི་མཁས་གྲུབ་
མང་པོས་བསྐོར་ནས་བྱོན། བྱིན་གྱིས་ཀྱང་བརླབས་གསུང་། ལན་ཅིག་ད་ནི་
དཔལ་མགོན་པོ་ཡབ་ཡུམ་དང་། དམ་ཅན་ཆོས་རྒྱལ་འཁོར་བཅས་ཀྱིས་བྲན་
བཞིན་བཀའ་ཉན་པར་འདུག་གསུང་ངོ་། ། དེའི་ཚེ་ རྗེ་སྐྱབས་མཆོག་དཔལ་
བས་རྒྱལ་བ་དབེན་ས་པ་ཆེན་པོ་ལ་ཞལ་གདམས་འདི་ལྟར་མཛད་དེ། ཁོ་བོས་
ཀྱང་ སྡེ་ དགོན་ གྱི་ བདག་ སྤངས། ལྟོ་ གོས་ གཏམ་ གསུམ་ ལ་ གྱོང་ བསྐུར་
འཁུར་། ལོ་འདོད་དང་ཁེ་གྲགས་སྤངས་ནས་སྦས་པའི་ཚུལ་བཟུང་སྟེ།
དགེ་སྦྱོར་འབའ་ཞིག་ལ་འབུངས་པས་ཚེ་ཡང་རིང་དུ་སླེབས། སེམས་དབེན་
དང་། སྒྱུ་ལུས། འོད་གསལ། ཟུང་འཇུག་གི་བར་གྱི་རྟོགས་པ་ཁྱད་པར་ཅན་
འདི་བཞིན་སྐྱེས་པ་ཡིན་ནོ། །ཁྱོད་ཀྱིས་ཀྱང་ཚེ་འདི་དོན་དུ་གཉེར་བའི་མིའི་ཁ་
ལ་མ་ཉན་པར་དབེན་པར་དགེ་སྦྱོར་རྩེ་གཅིག་ཏུ་གྱིས་ཤིག ཅེས་གསུངས་ཤིང་།
སྤྱིར་སངས་རྒྱས་ཀྱི་བསྟན་པ་དང་སེམས་ཅན་གྱི་དོན་བྱ་ཚུལ། ཁྱད་པར་རྒྱལ་
བ་ཙོང་ཁ་པ་ཆེན་པོའི་སྙན་བརྒྱུད་ཀྱི་བསྟན་པ་འཛིན་ཅིང་སྤེལ་ལུགས་སོགས་
ཞལ་གདམས་མཐར་ཕྱིན་པར་གནང་སྟེ་རྗེ་སྐྱབས་མཆོག་དཔལ་བ་ཆོས་བདག་
པོ་ལ་ཕྲོད་པས་ཐུགས་ཚིམ་ཞིང་དེད་དཔོན་ཡིད་བཞིན་གྱི་ནོར་བུ་ཐོབ་སྟེ་རང་
ཡུལ་དུ་དགའ་བཞིན་དུ་འགྲོ་བ་ལྟར་རྒྱལ་བ་ཙོང་ཁ་པའི་མན་ངག་ལ་བརྟེན་
3 1 2



ནས་ས་ལམ་རིམ་གྱིས་བགྲོད་དེ་ཟུང་འཇུག་དབང་གི་རྒྱལ་པོ་ཐོབ་པས་ནམ་
མཁའ་མ་ཟད་ཀྱི་བར་དུ་འགྱུར་བ་མེད་པའི་གདེང་ཐོབ་ནས་རྣམ་སྨིན་གྱི་སྐུ་
ལུས་རགས་པ་དོར་ཏེ་འཇའ་ལྟར་ཕྲ་ཞིང་རྒྱུན་ཆད་པ་མེད་པའི་ཟུང་འཇུག་གི་
སྐུ་འཇམ་མགོན་བླ་མ་གང་དུ་བཞུགས་པའི་ས་སོགས་ཞིང་ཁམས་རབ་འབྱམས་
སྤྲུལ་པས་འགེངས་ཤིང་བཞུགས་སོ། ། །
དེ་ལྟར་རྒྱལ་བ་དབེན་ས་པ་ཆེན་པོས་རྗེ་བཙུན་ སྐྱབས་མཆོག་དཔལ་
བཟང་གི་ཞབས་དྲུང་ནས་གསང་བདེ་འཇིགས་གསུམ་གྱི་དབང་ལུང་མན་ངག་
སོགས་སྔགས་ཀྱི་ཟབ་ཆོས་མཐའ་ཡས་པ་གསན་ཞིང་རྫུ་འཕྲུལ་ གྱི་བཀོད་པ་
མཐའ་ཡས་པ་བསྟན་པ་སོགས་བླ་མ་ལྷའི་གཟིགས་སྣང་ངོ་མཚར་རྨད་དུ་བྱུང་
བའི་ཚུལ་དེ་ལ་མཁས་གྲུབ་སངས་རྒྱས་ཡེ་ཤེས་ཀྱིས་བསྟོད་པ་མཛད་པ་ནི།
འཇམ་དབྱངས་བླ་མས་དབང་བསྐུར་བྱིན་རླབས་ཚེ། །
རྫུ་འཕྲུལ་དག་པའི་སྣང་བ་དཔག་མེད་དང་། །
བླ་མ་ལྷག་པའི་ལྷར་གཟིགས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་ བ་འདེབས། ། ཞེས་ གསུངས་
སོ། །
བརྒྱད་པ། གྲུབ་ཆེན་ཆོས་ཀྱི་རྡོ་རྗེ་དང་ཐོག་མར་ཞལ་མཇལ་ཞིང་
དེས་རྗེས་སུ་བཟུང་བའི་ཚུལ།
༈ དེ་ནས་རྒྱལ་བ་དབེན་ས་པ་ཆེན་པོ་དགུང་ལོ་བཅུ་བདུན་བཞེས་པ་
ན། ཕྱོགས་ཀུན་ཏུ་འབྲུམ་ནད་ཀྱིས་ཁྱབ་ཅིང༌། རྗེ་ཉིད་ཀྱང་སྐུ་འབྲུམ་གྱིས་
བསྟུན་ནས་ཡོད་པ་ལ། ཉིན་གཅིག་ཆབ་སྒོར་རྟེན་འབྲེལ་བསྟོད་པ་ཁ་ཏོན་དུ་
1:3



བྱེད་པ་ཞིག་བྱུང་བ་ན། དེའི་གསུང་གི་གདངས་ཐོས་པ་ཙམ་གྱིས་ལུས་ཀྱི་སྤུ་
ཟིང་ཞེས་བྱེད་ཅིང་སྣང་བ་གཏིང་ནས་འགྱུར་བ་ཞིག་བྱུང་བས། ཕྱིར་ཕེབས་ཏེ་
གཟིགས་པ་ན་དགེ་སློང་སྨྲ་ར་དཀར་པོའི་ ཨག་ཚོམ་ཅན། ཕྱག་དར་ཁྲོད་ཀྱི་
ཆོས་གོས་གསོལ་བ། ཤིན་ཏུ་དང་བ་འདྲེན་པ་ཞིག་འདུག་པས། ནང་དུ་སྤྱན་
དྲངས་པ་ན་གྲུབ་ཆེན་གྱིས་དོན་དུ་འགྱུར་བ་མཁྱེན་ནས། ཆ་རྐྱེན་དང་འཚམ་
པར་བསྙེན་བཀུར་བ་ཡང་ལེགས་པར་བཞེས། དེ་ལྟར་རྒྱལ་བ་དབེན་ས་པ་ཆེན་
པོས་གྲུབ་ཆེན་ཆོས་རྡོ་རྗེ་དང་ཐོག་མར་མཇལ་བའི་ཚུལ་དེ་ལ་མཁས་གྲུབ་སངས་
རྒྱས་ཡེ་ཤེས་ཀྱིས་བསྟོད་པ་མཛད་པ་ནི།
ཁྱད་པར་ངང་པའི་རྒྱལ་པོས་པད་མཚོར་བཞིན། །
རྟོགས་པའི་མངའ་བདག་དྷརྨ་བཛྲ་ཞབས། །
བསམས་བཞིན་ཡོངས་དག་སྐྱེས་བུ་ཁྱོད་དྲུང་ཕེབས། །
དང་པོ་འི་རྟེན་འབྲེལ་ལེགས་འགྲིག་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་ གསུངས་
སོ། །དེའི་ཚེ་རྒྱལ་བ་དབེན་ས་པ་ཆེན་པོའི་ཐུགས་ལ་འདི་ནི་གྲུབ་པ་མཆོག་གི་
དངོས་གྲུབ་བརྙེས་པ་ཞིག་གོར་མ་ཆག་གོ་སྙམ་དུ་དགོངས་ཏེ། མཁས་གྲུབ་
སངས་རྒྱས་ཡེ་ཤེས་ཀྱིས་བསྟོད་པ་མཛད་པ་ལས། །
དེ་ཉིད་ཚུལ་ལ་ལེགས་པར་བརྟགས་པ་ན། །
གསང་བའི་མཛོད་འཛིན་ཆོས་ཀྱི་རྒྱལ་མཚན་གྱིས། །
ཐུགས་སྲས་མཆོག་ཏུ་ལེགས་གཟིགས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར། གདམས་པའི་གཏེར་དུ་གྱུར་པའི་གྲུབ་མཆོག་ཏུ་གཟིགས་ནས་རྗེས་སུ་



འཛིན་པར་ཞུས་པས། གྲུབ་ཆེན་ཆོས་རྡོ་རྗེས་ཀྱང་དགྱེས་བཞིན་དུ་ཞལ་གྱིས་
བཞེས་ཏེ་བཀྲ་ཤིས་རྫོང་དགའི་པུའི་མགར་མོ་ཆོས་རྫོང་དུ་དུས་འདི་ཙམ་ལ་ཤོག་
ཅེས་བཀའ་གནང་། དེ་ནས་རྒྱལ་བ་དབེན་ས་པས་འབྲུམ་བུའི་བསྙུན་ལས་གྲོལ་
མ་ཐག་བླ་མ་གྲུབ་ཆེན་གྱིས་ཇི་ལྟར་གསུང་བའི་ དུས་ཚོད་དེ་ལས་ཡོལ་བ་མེད་
པར་དབེན་གནས་མགར་མོ་ཆོས་རྫོང་དུ་ཕེབས། གྲུབ་ཆེན་ཆོས་རྡོ་རྗེ་མཉེས་པ་
གསུམ་གྱིས་མཉེས་པར་བྱས་ནས་རྒྱལ་བ་ཙོང་ཁ་པའི་སྙན་བརྒྱུད་ཀྱི་མན་ངག་
ཡོངས་སུ་རྫོགས་པ་ཞིག་ གནང་བ་ ཐུགས་རྗེས་ གཟུང་འཚལ་ ཞེས་ གསོལ་བ་
བཏབ་པས་གྲུབ་མཆོག་ཆོས་རྡོ་རྗེས་ཀྱང་དགྱེས་བཞིན་དུ་ཐོག་མར་མདོ་སྔགས་
ཀྱི་གསུང་ རབ་ དགོངས་ འགྲེལ་ དང་བཅས་ པའི་ དོན་ མཐའ་ དག་ སྙིང་ པོར་
བསྡུས་ཏེ་གང་ཟག་གཅིག་གི་ཉམས་ལེན་གྱི་རིམ་པར་དྲིལ་བ། ལས་དང་པོ་
ང་འི་ས་ནས་སངས་རྒྱས་ཀྱི་སའི་བར་གྱི་ས་ལམ་འབྲས་བུ་དང་བཅས་པའི་ལམ་
གྱི་གནད་ཐམས་ཅད་ཚང་བ་བྱང་ཆུབ་ལམ་གྱི་རིམ་པའི་ཁྲིད་མན་ངག་ཞལ་ཤེས་
དང་བཅས་པ་ཡོངས་སུ་རྫོགས་པ་དང་། བདེ་གསང་འཇིགས་གསུམ་སོགས་བླ་
མེད་ཀྱི་དབང་དང་རིམ་གཉིས་ཀྱི་མན་ངག་རྣམས་ཡོངས་སུ་རྫོགས་པ་གནང་སྟེ་
རྒྱལ་བ་དབེན་ས་པ་ཆེན་པོ་འཇམ་མགོན་སྙན་བརྒྱུད་བསྟན་པའི་བདག་པོར་
མངའ་གསོལ་ལོ། །
རྒྱལ་བ་དབེན་ས་པ་ཆེན་པོས་གྲུབ་ཆེན་ཆོས་རྡོ་རྗེ་ལ་འཇམ་མགོན་སྙན་
བརྒྱུད་ཀྱི་མན་ངག་ཡོངས་རྫོགས་གསན་པའི་ཚུལ་དེ་ལ་མཁས་གྲུབ་སངས་རྒྱས་
ཡེ་ཤེས་ཀྱིས་བསྟོད་པ་མཛད་པ་ནི་
དེ་ནས་དེ་ཉིད་ཞབས་གཏུགས་གསོལ་བཏབ་པས། །
བློ་བཟང་གདམས་པའི་སྙིང་པོ་མ་ལུས་བསྩལ། །
21:，



སྙན་བརྒྱུད་གདམས་པའི་གཏེར་གྱུར་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་གསུངས་
དེ་ནས་གྲུབ་ཆེན་ཆོས་ རྡོ་རྗེ་དང་རྒྱལ་བ་དབེན་ ས་ པ་ ཆེན་པོ་གཉིས་
དཔོན་སློབ་ལྷན་ཅིག་དབུས་གཙང་གི་ལྗོངས་དེ་དང་དེར་སྐལ་ལྡན་གྱི་གདུལ་བྱ་
དུ་མ་རྗེས་སུ་འཛིན་པ་དང་། མཐོང་ཐོས་དྲན་རེག་གིས་གནས་སྐབས་དང་
མཐར་ཐུག་གི་ཕན་བདེ་བསྒྲུབ་པའི་རྟེན་འབྲེལ་ཁྱད་པར་ཅན་བསྐྲུན་པའི་ཕྱིར།
གངས་རིའི་ཁྲོད་ཀྱི་གནས་དང་ཡུལ་ལྗོངས་ང་ལ་མོ་ཆེར་བཀྲ་ཤིས་པའི་མཚན་
དང་ལྡན་པའི་ཞབས་རྡུལ་གྱིས་རེག་པ་བསྩལ་ཅིང་། མཐར་གྲུབ་པའི་གནས་
མཆོག་པདྨ་ཅན་དུ་ཕེབས་ཏེ་ཡུན་རིང་དུ་སྒྲུབ་པ་བསམ་གཏན་གྱི་འཁོར་ལོ་ལ་
གཞོལ་བར་མཛད། དེ་ནས་གྲུབ་ཆེན་ཆོས་རྡོ་རྗེས་རྒྱལ་བ་དབེན་ས་ང་་ཆེན་པོ་
ལ་སྤྲུལ་པའི་གླེགས་བམ་གཏད་དེ་བཀའ་རྒྱ་དམ་པོ་བཏབ། རེ་ཞིག་ཚེ་འདི་
བློས་བཏང་སྟེ་དབེན་པའི་རི་སུལ་དུ་སྒྲུབ་པ་སྙིང་པོར་མཛད་དགོས་པ་དང་།
མཐར་མདོ་སྔགས་ཀྱི་ལམ་ཡོང ས་རྫོགས་ལ་ཉམས་ལེན་མཐར་ཕྱིན་ཏེ་རང་ཉིད་
མི་ཉམས་པའི་གདེང་ཐོབ་པ་ན་སྐལ་བ་དང་ལྡན་པ་གཞན་དག་ལ་སྙན་བརྒྱུད་
ཀྱི་མན་ངག་ཇི་ལྟར་སྟོན་ལུགས་སོགས་ཞིབ་ཏུ་འདོམས་པར་མཛད་དོ། །
དེ་ནས་ རྒྱལ་ བ་ དབེན་ ས་ པ་ ཆེན་ པོས་ གྲུབ་ ཆེན་ ཆོས་ རྡོ་ རྗེའི་ ཞལ་
གདམས་དང་། སྔར་རྗེ་སྐྱབས་མཆོག་དཔལ་བཟང་གིས་ཀྱང་གདམས་པ་ལྟར་
འཇིག་རྟེན་གྱི་ཆོས་བརྒྱད་ལ་དགའ་མི་དགའི་རྣམ་རྟོག་དོར་ཏེ་ཆོས་བརྒྱད་མགོ་
སྙོམས་ཚེ་འདིའི་འཁྲི་བ་ཕྲ་མོའང་མེད་པར་མཐོ་མཐོ་རླུང་ལ་བསྐུར། དམའ་
དམའ་ཆུ་ལ་བསྐྱུར་ཞེས་དམ་པ་གོང་མའི་གསུང་བགྲོས་ལས་བྱུང་བ་ལྟར་ཕྱི་ནང་
2]t)



གི་སྤྲོས་པ་བཙན་ཐབས་སུ་བཅད་དེ་དབེན་གནས་རྣམས་སུ་ཟབ་ལམ་སྙིང་པོའི་
རྣལ་འབྱོར་ལས་སྐད་ཅིག་ཀྱང་གཡེལ་བ་མེད་པར་ ཤུགས་དྲག་ལ་རྒྱུན་མི་ཆད་
པའི་གོམས་པ་བསྲིངས་ཏེ། ཞབས་རྡོ་རྗེ་སྐྱིལ་ཀྲུང་བཅས་པའི་སྐུ་ཤ་རུལ་བ་ལ་
ལྕི་བའི་ཐལ་བ་འཇམ་པོ་བཏབ། གཞན་བཅོས་སོགས་མ་མཛད་པར་ཐུགས་
དམ་ལ་བརྩོན་པ་ཆེར་མཛད་པས་རིང་པོ་མ་ལོན་པར་དྲན་ཤེས་ཀྱི་འབད་རྩོལ་
ལ་མ་ལྟོས་པར་ཉིན་མཚན་ཁོར་མོ་ཡུག་ཏུ་མཉམ་པར་འཇོག་ནུས་པའི་ཏིང་ངེ་
འཛིན་ནི་བརྙེས། དེ་ལ་བརྟེན་ནས་འདོད་པའི་ཉོན་མོངས་མངོན་གྱུར་མགོ་
གནོན་ནུས་པ་དང༌། རིམ་གྱིས་སེམས་དགེ་བ་ལ་འཇུག་མི་ནུས་པའི་མཚེར་
ངད་ཀྱི་རྣམ་པ་བསངས་ཏེ་དགེ་བའི་དམིགས་པ་ལ་ཅི་འདོད་དུ་འཇོག་ནུས་པ་
དང་། སྐུ་ལུས་ཀྱི་རླུང་གནས་ངན་ལེན་སྐྱེད་བྱེད་རྣམས་ནི་འགགས། ལུས་
སེམས་ལས་སུ་རུང་བའི་བདེ་ཆེན་ཁྱད་ པར་ ཅན་ ཐུགས་ལ་འཁྲུངས། དེའི་
མཐུས་རི་རབ་སོགས་ལ་གཟིགས་པ་ན་རྡུལ་ཕྲ་རབ་ཀྱང་བགྲང་ཐུབ་པ་ལྟ་བུའི་
གསལ་ཉམས་ཀྱང་བྱུང་གསུང་། །
དེ་ནས་རེ་ཞིག་ན་དགེ་འཕེལ་དུ་བཞུགས་པའི་ དུས་ ཐོ་རངས་རྗེ་འདི་
ཉིད་བཞུགས་ས་ནས་ཁང་པ་སྐྱ་སྦྲེལ་མང་པོའི་ནང་གཅིག་ནས་གཅིག་ཏུ་སྐྱ་སྦྲེལ་
ལ་ཐོགས་པ་མེད་པར་བྱོན་པས་རྫུ་འཕྲུལ་དེ་མཐོང་བ་ཀུན་ངོ་མཚར་དུ་གྱུར་
ཏོ། །
ལན་ཅིག་བྲག་གཡང་ཆེན་པོ་མིས་མི་ ཐར་བ་ཞིག་ཡོད་པར་རྫུ་འཕྲུལ་
གྱིས་གཤེགས་པ་་བྲང་དཔོན་དོན་བཀྲས་བྱ་བས་མཐོང་ནས། ཆོས་རྗེ་ལགས་དེ་
འདྲའི་ལྟད་མོ་སྟོན་པ་ཞེས་ ཐལ་མོ་སྦྱར་ནས་ཕྱག་འཚལ་དུ་བྱུང་བ་ལ་རྒྱལ་བ་
དབེན་ས་པ་ཆེན་པོས་ཁྱོད་སུ་དང་ནོར་གང་མཐོང་གསུངས། སྔར་གྱི་མཐོང་
217



ཚུལ་ཞུས་པས། ངས་བྲག་གཡང་དེ་འདྲ་ལ་ག་ལ་ཐར། བྲང་དཔོན་རང་མིག་
འཕྲུལ་བའམ། བྲག་འདིའི་གཞི་བདག་ཇོ་བོ་བྲག་དཀར་བ་མཐོང་བ་ཡིན་ཡོང་
གསུངས། །
དེ་ནས་དགུང་ལོ་ཉི་ཤུ་ལྷག་ཙམ་འགྲོ་བའི་དུས་རྒྱལ་བ་གཡུང་གི་སྒྲུབ་
གནས་བྲག་རྒྱ་བོ་རྡོ་རྗེའི་ཕོ་བྲང་དུ་དཔལ་གསང་བ་འདུས་པའི་མན་ངག་གི་
གནད་ཕྲ་མོ་ཞིག་ཐུགས་ཉམས་སུ་བཞེས་པ་ལ་བརྟེན་ནས་རྨད་དུ་བྱུང་བའི་
རྟོགས་པ་ཁྱད་པར་ཅན་བརྙེས་ཏེ། རྒྱ་བོད་ཀྱི་མ་ཁས་གྲུབ་མང་པོའི་ གཞུང་
རྣམས་དང་། རྒྱལ་བའི་བཀའ་རབ་འབྱམས་ངག་ནས་ཐོགས་མེད་དུ་འདོན་
ནུས་པ་བྱུང་སྟེ་ཚུལ་དེ་ལ་མཁས་གྲུབ་སངས་རྒྱས་ཡེ་ཤེས་ཀྱིས་བསྔགས་པ་ནི།
དེ་ནས་རིང་པོར་མ་ལོན་སྐད་ཅིག་ལ། །
གྲུབ་པའི་གནས་མཆོག་རྡོ་རྗེའི་པོ་བྲང་དུ། །
ཉམས་དང་རྟོགས་པ་ཆེར་འབར་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་།
དེ་ནས་ཆོས་ཀུན་ཚིག་དོན་ཐུགས་ཆུད་ཅིང་། །
བདེ་ཆེན་ཆང་གིས་མྱོས་པའི་དཔའ་བོའི་གར། །
གཅིག་པུའི་ཉམས་ཀྱིས་བསྒྱུར་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
གཞན་ཡང་འཕགས་པའི་ཡུལ་གྱི་འཕྲལ་སྐད་དང་། ལེགས་སྦྱར་གྱི་སྐད་
སོགས་སྐད་ཀྱི་རིགས་མི་འདྲ་བ་དུ་མ་ལའང་མཁྱེན་པ་ཐོགས་པ་མེད་པར་གྱུར་
-13



ཏེ། ལན་ཅིག་ཤངས་ལ་འབྱོན་པའི་ལམ་ཁར་རྒྱལ་པོ་ཆུ་ཐགས་འཐག་》བུད་
མཚམས་ན་ཡར་ལ་ཛོ་ཀི་འགའ་ཞིག་དང་འགྲོགས་ཏེ་ཨ་ཙརྱའི་འཕྲལ་སྐད་ཀྱིས་
དེ་དག་དང་གསུང་གླེང་མཛད་པས་ཚོང་པ་མང་པོ་འདུག་པ་ཡ་མཚན་དུ་གྱུར་
ནས་འདུག་གསུང་།
ཡང་དུས་གཅིག་རོང་ཕྱོགས་སུ་ཕེབས་པས་ས་སྐྱའི་བདག་ཆེན་རྡོ་རྗེ་གླིང་
པ་དང་། བྱམས་ཆེན་པའི་ སློབ་ དཔོན་མང་པོ་དང་། སྐྱེད་ཚལ་བའི་དགེ་
བཤེས་འགའ་ཞིག་དང་། རྟ་ནག་པའི་ལོ་ཆེན་ཟེར་བ་གཅིག་རྣམས་ཁ་རུ་སྟེང་
དུ་འཚོགས་ནས་སྒྲའི་བཤད་པ་ཡུས་ཡུས་བྱེད་ཅིང་དགེ་ལྡན་རྣམས་ཀྱིས་སྒྲ་མི་
ཤེས་ཟེར་ ཞིང་ གཏམ་ མང་ པོ་ གླེང་ བའི་ སར་ རྗེ་ བླ་ མ་ ཉིད་ ཀྱིས་ བྱོན་ ནས།
བརྒྱད་སྟོང་པ་སཾ་སྐྲྀ་ཏའི་སྐད་དུ་འདོན་གྱིན་བཤད་པ་མཛད་པས། དེ་དག་གི་
སྒྲའི་ཡོན་ཏན་ གྱིས་ གང་དུ་ཡང་མ་ཕྱིན་ཅིང་ལུང་རིགས་ གང་ གིས་ཀྱང་ལན་
འདོན་པར་མ་ནུས་པ་ན། བདག་ཉིད་ཆེན་པོ་འདིའི་པཎ་ཞྭ་སེར་པོ་དང་།
རས་ཀྱི་ཆོས་གོས་དང་མཐང་གོས་སོགས་ལ་དཔགས་ཏེ་འདི་ནི་རྒྱ་འདྲེ་མངོན་
སུམ་མོ་ཞེས་ཞེ་སྡང་ཤིན་ཏུ་འབར་བའི་རྒྱུད་དང་སྦྱར་བའི་ཚིག་ངན་གྱི་དུག་
མདའ་ཤིན་ཏུ་མི་བཟད་པའི་ཆར་ཕབ་ཀྱང་དམ་པ་འདིས་ལན་བརྒྱར་གོམས་
པའི་བཟོད་པའི་གོ་ཆ་ལ་བརྟེན་པས་བ་སྤུའི་རྩེ་མོ་ཙམ་ཡང་འཁྲུགས་པ་མེད་
དོ། །དེ་རྣམས་ཀྱི་ཁྲོད་ནས་ནོར་བུ་གླིང་པའི་སློབ་དཔོན་ན་རེ། དེ་འདྲ་མ་
གསུང་ཁོང་སྐྱེས་བུ་ངོ་མཚར་ཆེ་བ་ཞིག་སྣང་ཟེར་ཁོང་རང་གི་དཀར་ཡོལ་བཀྲུས་
ནས་ཇའི་སྐལ་བ་དྲངས། དེར་རྒྱལ་བ་དབེན་ས་པ་ཆེན་པོ་ཉིད་གདུལ་བྱ་མ་
རུངས་པ་དེ་དག་སྐྲག་པར་བྱ་བའི་ཕྱིར་སྟོད་ནས་མེ་འབར་བ་དང་། སྨད་ནས་
ཆུ་འཁྲུགས་པ་སོགས་རྫུ་འཕྲུལ་ཡ་མ་ཟུང་སྟོན་པ་་དང༌། ཁྲོ་བོའི་དབང་པོའི་
） 1：)



སྐུར་བཞེངས་ཏེ་འདོད་ན་རི་རབ་ཀྱང་ཐལ་བར་རློག་པ་སོགས་མཐུ་སྟོབས་དང་
རྫུ་འཕྲུལ་དཔག་མེད་སྟོན་ནུས་མོད་ཀྱང་གདུལ་བྱ་མ་རུངས་པ་དེ་དག་ཉོན་
མོངས་པའི་གདོན་དྲག་པོས་ཟིན་པས་རེ་ཞིག་བཅོས་ཐབས་མེད་དེ། ཁོ་བོས་ཇི་
འདྲ་བའི་རྫུ་འཕྲུལ་མངོན་པར་འདུ་བྱས་ཀྱང་གདོན་དྲག་པོས་བརླམས་པའི་
ནད་པ་ལ་སྨན་གྱི་རིགས་གང་ཡང་མི་འཕྲོད་པ་ལྟར་སྐལ་བ་མེད་པའི་སྐྱེ་བོ་འདི་
དག་ལ་དོན་དུ་མི་འགྱུར་བར་མ་ཟད། ལོག་པར་རྟོག་པ་འཕེལ་བར་འགྱུར་རོ་
སྙམ་དུ་དགོངས་ནས་གཙང་ལ་ཕེབས་སོ། ། དེའི་ཚེ་གྲུབ་ཆེན་ཆོས་ རྡོ་རྗེའི་
འཁོར་དུ་གྲུབ་པ་ཐོབ་པའི་སློབ་མ་བཅུ་ཙམ་ཡོད་པའི་ནང་ནས། རྗེ་འདི་ཉིད་
སྲས་ཀྱི་ཐུ་བོར་དགོངས་སྙན་བརྒྱུད་ཀྱི་བེའུ་བུམ་དང་། སྤྲུལ་པའི་གླེགས་བམ་
ཕྱག་ཏུ་གཏད་དེ་ལྷ་དང་བླ་མའི་ཚོགས་ཀྱིས་ལྷན་ཅིག་ཏུ་ཆོས་ཀྱི་རྒྱལ་ཚབ་ཏུ་
དབང་བསྐུར་ཏོ། །
དེ་ལྟར་རྒྱལ་བ་དབེན་ས་པ་ཆེན་པོ་ལ་གྲུབ་ཆེན་ཆོས་ རྡོ་ རྗེས་འཇམ་
མགོན་བླ་མའི་མདོ་སྔགས་ཀྱི་སྙན་བརྒྱུད་མན་ངག་ཡོངས་རྫོགས་ གནང་བའི་
མཐར་སྤྲུལ་པའི་གླེགས་བམ་ཕྱག་ཏུ་གཏད་དེ་སྙན་བརྒྱུད་བསྟན་པའི་བདག་
པོར་མངའ་གསོལ་བའི་ཚུལ་ལས་བརྩམས་ཏེ། མཁས་གྲུབ་སངས་རྒྱས་ཡེ་ཤེས་
ཀྱིས་བསྟོད་པ་མཛད་པ་ནི།
གྲུབ་པའི་དབང་པོས་རང་གི་འཁོར་རྣམས་ལ། །
སྒྲིབ་མེད་ཡེ་ཤེས་སྤྱན་གྱིས་བརྟགས་པ་ན། །
ཁྱོད་ལས་མཆོག་གཞན་མ་གཟིགས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་།
2?()



དེ་ནས་རང་གི་ཆོས་ཀྱི་རྒྱལ་ཚབ་ཏུ། །
དབང་བསྐུར་སྤྲུལ་པའི་གླེགས་བམ་ཕྱག་ཏུ་བཞག །
ཆོས་ཀྱི་རྒྱལ་སྲིད་ཡོངས་གཏད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་།
དེ་ཚེ་བླ་མ་ལྷ་དང་སྲུང་མའི་ཚོགས། །
དགོངས་གཅིག་ཉིད་ཀྱིས་ལེགས་པར་མངའ་གསོལ་བ། །
ཁམས་གསུམ་ཆོས་ཀྱི་རྒྱལ་པོ་དབེན་ས་པ། ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་
སོ། །
དགུ་པ། དག་པའི་འཁོར་ཚོགས་ལ་ཆོས་ཀྱི་འཁོར་ལོ་བསྐོར་བ།
༈ དེ་ནས་རྒྱལ་བ་དབེན་ས་པ་ཆེན་པོས་གྲུབ་པའི་གནས་མཆོག་པདྨ་
ཅན་ཞེས་ཀྱང་བྱ་པདྨ་འོད་ཀྱི་གཞལ་ཡས་ཞེས་ཀྱང་བྱ་བའི་གནས་དེར་དག་པའི་
འཁོར་གྱི་ཚོགས་ ལ་ ཆོས་ ཀྱི་ འཁོར་ ལོ་ དང་ པོར་བསྐོར་ཞིང་། གཞན་ ཡང་།
གྲུབ་པའི་གནས་དུ་མར་སྐྱེ་བོ་ཕལ་མོ་ཆེ་ལ་ལྐོག་ཏུ་གྱུར་པའི་ཚུལ་གྱིས་སྐལ་བ་
དང་ལྡན་པ་རྣམས་ལ་ཆོས་ཀྱི་འཁོར་ལོ་དུ་མ་བསྐོར་བས། གྲུབ་པའི་ གདུང་
འཚོབ་བརྙེས་པའི་སྐྱེ་བོས་གངས་ཁྲོད་ཀྱི་དབེན་པ་མཐའ་དག་ཁྱབ་པར་རྗེ་ཉིད་
ཀྱི་གསུང་ལས་དོན་གྱིས་འབྱུང་ངོ༌། །
རྒྱལ་བ་དབེན་ས་པ་ཆེན་པོས་གྲུབ་པའི་གནས་མཆོག་ཏུ་དག་པའི་འཁོར་
འགའ་ཞིག་ལ་ཆོས་ཀྱི་འཁོར་ལོ་ཐོག་མར་བསྐོར་བའི་ཚུལ་ལ་མཁས་གྲུབ་སངས་
221



རྒྱས་ཡེ་ཤེས་ཀྱིས་བསྟོད་པ་མཛད་པ་ནི།
པདྨ་ཅན་དང་དེ་བཞིན་གྲུབ་པའི་གནས། །
རྣམས་སུ་ཟབ་རྒྱས་ཆོས་ཀྱི་ཆར་ཕབ་ནས། །
ཀུན་ཏུ་གྲུབ་པས་ཁྱབ་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་ གསུངས་
བཅུ་པ། འདྲེ་གདོན་གདུག་པ་ཅན་དམ་ལ་བཏགས་ཚུལ།
༈ དེ་དང་དེའི་སྐབས་རྣམས་སུ་ཡང་གང་དང་གང་དུ་ཞབས་ཀྱི་འཁོར་
ལོ་བཀོད་པའི་ས་ཕྱོགས་དང་། དབེན་པའི་གནས་དེ་དང་དེ་དག་གི་མི་བསྲུན་
པའི་གཞི་བདག་རྣམས་དམ་ལ་བཏགས་ཏེ། སྲོག་གི་སྙིང་པོ་བཞེས་ནས་སྨན་
ཆད་དགེ་པའི་བར་ཆད་མི་བགྱིད་པའི་བཀའ་ཡང་དག་པར་བསྩལ། དེ་ཡང་
པདྨ་ཅན་དུ་ཕེབས་པའི་ལམ་ཁར་སྡིག་པ་ར་ཅན་ལུག་ཐོང་ཙམ་ཞིག་བདག་ཉིད་
ཆེན་པོ་ལ་འཇིགས་པ་སྟོན་པ་ལྟར་བྱེད་པ་ན། བདག་ཉིད་ཆེན་པོས་ཇི་མི་སྙམ་
པར་ཏིང་ངེ་འཛིན་གྱིས་ ཕྱག་རྒྱས་བཅིངས་ཏེ་ཕེབས་པས་ཆོ་འཕྲུལ་རང་ཞིར་
སོང་། ཕྱིས་ནི་གཞི་བདག་དེས་ཚུལ་བཞིན་འཕྲིན་ལས་བསྒྲུབས་ཏེ། རྗེ་འདི་
པ་འཚོ་བའི་ཆ་རྐྱེན་གྱིས་གཏུགས་ནས་གནས་དེ་ལས་འབྱོན་པར་བཞེད་པ་ན་རྣ་
རོ་སོགས་འཚོ་བའི་ཡོ་བྱད་སྒྲུབ་ཁང་གི་ཉེ་ལོགས་སུ་ཡང་ཡང་འཇོག་པར་བྱེད།
དེའི་ཚུལ་རིག་སྟེ་གནས་འདིར་རྒྱུན་རིང་ན་དགེ་སྦྱོར་འཕེལ་ཡང་སེམས་ཅན་ལ་
གནོད་པར་དགོངས་ནས་ཕེབས། ཕྱིས་དབེན་སར་བཞུགས་པའི་ཚེ་ཡང་། ཇོ་
མོའི་གཞི་བདག་དེས་ གསའི་རྣམ་ པར་ ཀུན་ གྱིས་ མཐོང་བར་བྱས་ཏེ་རྗེ་ ཉིད་
•T:] • }



མཇལ་བ་ལ་བྱུང་གསུང་ངོ་། །ཚུལ་དེ་ལ་མཁས་གྲུབ་སངས་རྒྱས་ཡེ་ཤེས་ཀྱིས་
བསྟོད་པ་མཛད་པ་ནི། །
སྐུ་གསུང་ཐུགས་ཀྱི་རྣམ་པ་སྣ་ཚོགས་པས། །
ཞིང་སྐྱོང་གཞི་བདག་ཚོགས་རྣམས་དམ་ལ་བཞག །
འགྲོ་ལ་ཕན་བདེ་རྒྱས་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་ གསུངས་
དེ་ནས་རྒྱལ་བ་དབེན་ ས་ པ་ཆེན་པོས་ རི་བོ་དགེ་འཕེལ་ དུ་ ཐོག་ ཤས་
བཞུགས། དེའི་དུས་སུ་གང་ཤར་བདེ་སྟོང་དུ་ཤར་བའི་རིག་པ་བརྟུལ་ཞུགས་ཀྱི་
སྤྱོད་པས་དུས་འདའ་བར་མཛད་པས། བློ་མིག་ལྡོང་པའི་སྐྱེ་བོ་ཕལ་མོ་ཆེས་
དབེན་ས་སྨྱོན་པ་ཞེས་ཀྱང་སྒྲོག་པར་བྱེད་པ་ཞིག་བྱུང་ངོ་། ། ཚུལ་འདི་ནི་རྒྱལ་
བ་དབེན་ས་པ་ཆེན་པོ་ཉིད་ཀྱི་གསུང་ལས་ཀྱང་།
བླ་མ་ལྷ་ལ་རྩེ་གཅིག་གསོལ་བཏབ་པས། །
ཡིད་ལ་གང་དྲན་འཕྲལ་ལ་ལག་ལེན་ལ། །
འགེལ་བ་སྨྱོན་པ་འདྲ་བའི་སྤྱོད་པས་ནི། །
སངས་རྒྱས་མྱུར་དུ་སྒྲུབ་པ་བདག་གི་ལུགས། །ཞེས་དང་། དེ་ཡང་
འདི་ལྟར། བླ་མ་དང་ལྷག་པའི་ལྷ་ལ་གསོལ་བ་རྩེ་གཅིག་ཏུ་བཏབ་ནས། དགེ་
བའི་རྣམ་རྟོག་རྣམས་ལྟ་ཅི་སྨོས། ཡིད་ལ་སྐྱེས་ཤིང་གང་དྲན་པའི་འདོད་ཆགས་
སོགས་མི་དགེ་བའི་རྣམ་རྟོག་རྣམས་ཀྱང་བླ་ན་མེད་པའི་བྱང་ཆུབ་ཐོབ་པའི་རྒྱུ་
དང་ཐབས་སུ་བསྒྱུར་ནས་འཕྲལ་ལ་དྲན་པ་འཕྲལ་ལ་ལག་ལེན་ལ་འགེལ་བའི་
ཉམས་ལེན་ལ་བརྩོན་པར་བྱས་པས། དེང་སང་གི་མི་ཕལ་ཆེ་བ་རྣམས་ཀྱིས་
.】



བལྟ་བ་དང་ཉན་པའི་ངོར་ཡིད་ལ་གང་དྲན་ལག་ལེན་ལ་འགེལ་བའི་སྨྱོན་པ་
འདྲ་བའི་སྤྱོད་པ་ཞིག་ནི་ཡོང་བར་འདུག་ནའང་། འགྲོ་བའི་དོན་དུ་གོ་འཕང་
མཆོག་དམ་པ་སངས་རྒྱས་མྱུར་བ་མྱུར་བ་ཉིད་དུ་སྒྲུབ་པར་བྱེད་པའི་ཆོས་ལུགས་
མཆོག་དམ་པ་འདི་ནི་བདག་བློ་བཟང་དོན་གྲུབ་ཀྱི་ལུགས་སོ། །ཞེས་དང་།
བླ་མ་ལྷ་ལ་རྩེ་གཅིག་གསོལ་བཏབ་ནས། །
གང་བྱུང་རྐྱེན་རྣམས་ཕལ་ཆེར་དགེ་སྦྱོར་གྱི། ། །
གྲོགས་སུ་འཆར་ཕྱིར་སྨྱོན་སྤྱོད་ལ་གནས་ནས། །
དབེན་པར་གཅིག་པུར་སྡོད་པ་ཁོ་བོའི་ལུགས། །ཞེས་གསུངས་པ་
ལྟར། རྐྱེན་བཟང་ངན་གང་བྱུང་ལ་ཐོག་བརྗེས་སུ་བྱས་ནས་མགོ་གནོན་པར་
མཛད་དེ་བཀའ་ལས། ཡང་ན་ནི་ཆོས་བརྒྱུད་འདི་མགོ་གནོན་ནུས་པ་ཞིག་
དགོས་པར་འདུག ཡང་ན་ནི་ཆོས་བརྒྱད་ འདི་ལམ་ དུ་འཁྱེར་ནུས་པ་ཞིག་
དགོས་པར་འདུག དེ་ལ་ཡང་མ་ནོར་བར་འཁྲིད་པའི་བཤེས་གཉེན་ཞིག་གིས་
ཟིན་དགོས་པར་འདུག་གསུངས།
དེ་དག་གི་ཚེ་རྒྱལ་བ་དབེན་ས་པ་ཆེན་པོ་ཉིད་བླ་མ་ལྷའི་རྣལ་འབྱོར་ལམ་
གྱི་སྲོག་ཤིང་དུ་བྱས་ཏེ་མདོ་སྔགས་ཀྱི་གནད་ཐམས་ཅད་བསྡུས་པའི་ལམ་གྱི་སྙིང་
པོ་ཐུགས་ ཉམས་ སུ་ བསྟར་ བར་ མཛད་ པར་ སྣང་ སྟེ་ གསུང་ ལས་ འཇམ་
དབྱངས་བླ་མའི་ཞབས་ལ་ཕྱག་འཚལ་ལོ། ། དེ་ལྟ་ན། ལམ་ཐུན་མོང་བ་ལ་
སྦྱངས་ནས་རྒྱུད་འོས་སུ་གྱུར་པ་ན་བླ་མ་མཉེས་པར་བྱས་ནས་རྣམ་པར་དག་
པའི་དབང་ལམ་ཟབ་མོའི་རྟེན་དུ་སྒྲུབ་པར་ནུས་ངོས་ཤེས་པ་བླངས་ནས་དམ་
ཚིག་དང་སྡོམ་པ་བཟུང་། དེ་ནས། སྐབས་དེ་དང་གཞན་དུ་བླངས་པའི་སྡོམ་
པ་གསུམ་ལ་གཅེས་སྤྲས་སུ་བྱས་ཏེ་ཚུལ་བཞིན་དུ་བསྲུང་བ་གཞིར་བཞག་ནས་
?? ，



ཐུན་བཞིའི་རྣལ་འབྱོར་གྱིས་རིམ་པ་དང་པོ་བསྒོམས་ལ་རྫོགས་རིམ་གྱི་རྟོགས་པ་
ཁྱད་པར་ཅན་སྐྱེ་བའི་དགེ་བའི་རྩ་བ་སྨིན་པར་བྱས། དེ་ནས་རྫོགས་པའི་རིམ་
པ་ཁྱད་པར་ཅན་རིམ་གྱིས་བསྐྱེད་ནས་ཟུང་འཇུག་གི་སྐུ་བསྒྲུབས་ན་མདོ་སྡེ་དང་
རྒྱུད་སྡེ་མཐའ་དག་གི་གནས་རྣམས་གང་ཟག་གཅིག་འཚང་རྒྱ་བའི་ཆ་རྐྱེན་དུ་
གྱུར་པ་ལ་ངེས་པ་རྙེད་ནས། ཐུབ་པའི་བསྟན་པ་ཡོངས་སུ་རྫོགས་པ་རང་གིས་
འཛིན་ཅིང་གཞན་ལ་སྤེལ་ནུས་པ་ཡིན་ནོ། །དྷརྨ་བཛྲ་གྱི་གསུང་རྒྱུན་བློ་བཟང་
གིས་ཡི་གེར་བཀོད་པའོ། །ཞེས་གསུངས་ཏེ། གཞན་དག་ལ་འདི་ལྟར་གྱིས་
ཤིག་ཅེས་གོ་བར་མཛད་པའོ། །
བཅུ་གཅིག བྱང་ཆུབ་ཀྱི་ལམ་ཆ་ཚང་ལ་སྒྲུབ་པ་མཐར་ཕྱིན་
མཛད་རྒྱུའི་དམ་བཅའ་བཀོད་ཚུལ།
༈ ཡང་དེའི་ཚེ་ཕྱི་རབས་ཀྱི་གདུལ་བྱ་རྣམས་ལ་འདོམས་པའི་ཕྱིར་དགེ་
སྦྱོར་རྐྱེན་དབང་དུ་མི་གཏོང་བར་ཕྱོགས་བཅུའི་རྒྱལ་བ་སྲས་བཅས་དཔང་དུ་
བཞག་སྟེ་མཁྱེན་པར་གསོལ་ནས་ལམ་ཆ་ཚང་ལ་སྒྲུབ་པ་མཐར་ཕྱིན་པར་མཛད་
པའི་དམ་བཅའ་འདི་ལྟར་མཛད་དེ།
ན་མོ་གུ་རུ་བུདྡྷ་བོ་དྷི་ས་ཏཱ་
གང་ཞིག་ཅུང་ཟད་ཡིད་ལ་དྲན་པས་ཀྱང་། ། །
དངོས་གྲུབ་ཐམས་ཅད་ད་ལྟ་སྩོལ་མཛད་པའི། །
བློ་བཟང་གྲགས་དང་ཐུབ་དབང་སྤྱན་རས་གཟིགས། །
འཁོར་བཅས་རྣམས་ཀྱི་འདྲ་འབག་དྲུང་ཉིད་དུ། །
འཁོར་བའི་སྣང་ཚུལ་རབ་ཏུ་མཐོང་ནས་ནི། །
',



ཚེ་འདི་ཉིད་ལ་སངས་རྒྱས་སྒྲུབ་འདོད་པའི། །
བློ་བཟང་དོན་གྲུབ་ཅེས་པའི་བཙུན་པ་ངས། །
དགེ་འཕེལ་རི་བོའི་རྩེ་ནས་འདི་སྐད་ཞུ། །
སྔ་སོར་ཁྱེད་རྣམས་དྲུང་དུ་བདག་གི་སུ། །
ཚེ་འདིར་གློ་བུར་བྱ་བ་ངན་པ་རྣམས་ ་
སྤངས་ཏེ་སྙིང་ནས་དམ་ཆོས་སྒྲུབ་བྱེད་པའི། །
ཡིད་ཀྱི་དམ་བཅའ་མང་པོ་བླངས་ན་ཡང་། །
ཚེ་འདིའི་འཁྲི་བ་ཕྲ་མོ་མ་ཆོད་པས། །
ཡིད་དམ་བཅས་པ་རྣམས་ལས་ཅུང་ཟད་ཙམ། །
འགལ་བར་གྱུར་རྣམས་བཤགས་པས་བཟོད་པར་མཛོད། །
སླར་ཡང་ཁྱེད་རྣམས་དགྱེས་པ་བསྐྱེད་ཕྱིར་དུ། །
ཚོགས་གཉིས་བསགས་པའི་དགེ་སློང་བློ་བཟང་བདག །
དགའ་བདེ་ལྡན་པའི་ངང་ནས་འདི་སྐད་དུ། །
ངོ་མཚར་ལེགས་བྱེད་གཏམ་འདི་འབུལ་བར་བྱ། །
ད་ནི་ལོག་པའི་ལམ་དུ་འཁྲིད་པའི་རྒྱུ། །
གཉེན་དང་འཁོར་གཡོག་གྲོགས་དང་འོ་ངས་སྤྱོད་དང་། །
ཚེ་འདིར་དོན་མེད་བྱ་བ་ངན་པ་རྣམས། །
སྤངས་ནས་ཆགས་སྡང་མེད་པའི་དབེན་གནས་སུ། །
ཐམས་ཅད་མཁྱེན་པའི་ལམ་དུ་འཁྲིད་པའི་རྒྱུ། །
གཉེན་དང་འཁོར་གཡོག་གྲོགས་དང་ལོངས་སྤྱོད་དང་། །
བཅས་ཏེ་གཏན་གྱི་འདུན་མ་སྒྲུབ་ཕྱིར་དུ། །
??)



ཆོས་ཀྱི་བྱ་བས་རྒྱུན་དུ་འདའ་ལགས་སོ། ། ཞེས་དམ་བཅའ་མཛད་
དོ། །ཡང་དུས་ལན་ཅིག་གི་ཚེ་རང་གིས་རང་ལ་བསྐུལ་བ་འདི་ལྟར་མཛད་དེ།
སངས་རྒྱས་ལས་ཀྱང་དཀོན་པའི་གདམས་པ་མཆོག །
རྙེད་པར་དཀའ་བ་རྡོ་རྗེ་ཐེག་པའི་ལམ། །
ལམ་འདི་ཕྱིས་ནས་རྙེད་པར་དཀའ་བས་ན། །
ཚེ་འདིའི་འདོད་ཡོན་ཐེད་ལ་པོར་མཛོད་ལ། །
རྒྱལ་བས་བསྔགས་པའི་རི་ཁྲོད་སྟོང་པ་རུ། །
བསེ་རུ་བཞིན་དུ་གཅིག་པུར་གནས་མཛོད་ལ། །
ལན་ཅིག་མིན་པར་ཡང་ཡང་སྒོམས་ཤིག་ཨང་། །
དེ་ལྟར་བསྒོམས་པས་བློ་གྲོས་བཟང་པོ་ཁྱོད། །
སྒྲུབ་པའི་རྒྱལ་མཚན་རྟག་ཏུ་ཚུགས་ཤིག་ཨང་། །
ཁྱད་པར་ཕ་རྒྱུད་གསང་བ་འདུས་པ་དང༌། །
རྣལ་འབྱོར་མ་རྒྱུད་འཁོར་ལོ་སྡོམ་པ་གཉིས། །
འབྲལ་བ་མེད་པར་ལུས་ལ་སྟིམས་ཤིག་ཨང་། །ཞེས་པའང་གསུངས་
སོ། །
བཅུ་གཉིས། ཐམས་ཅད་མཁྱེན་པ་དྷརྨ་བཛྲའི་དྲིན་
དྲན་ནས་མགུར་གསུངས་ཚུལ།
༈ གནས་དེར་སྟོན་གྱི་རིང་ལ་བླ་མ་མགོན་པོའི་སྒྲུབ་པ་ཞིག་མཛད་
ནས། སྐུ་ཁམས་སེང་བའི་ ཕྱིར་ གཟིམ་ཁང་གི་སྟེང་དུ་ཕེབས་པ་ན། སྟོན་གྱི་
མཛེས་མ་ལང་ཚོ་དར་ལ་བབ་པས་ཕྱོགས་ཐམས་ཅད་མི་གཙང་བའི་རྡུལ་དང་



བྲལ་ཏེ་དྲི་ཞིམ་པོས་བསྒོས་པའི་བསེར་བུ་བསིལ་བའི་ངད་ནི་དལ་བུས་ལྡང་།
ཡུལ་ལྗོངས་ཕལ་ཆེར་ནི་གསེར་གྱི་ཁུ་བ་དང་འདྲེས་པའི་རིན་པོ་ཆེ་མར་གད་ཀྱི་
མདངས་ཉེ་བར་འཛིན། ནམ་མཁའི་དཀྱིལ་འཁོར་ནི་འགའ་ཞིག་སྤྲིན་གྱི་བླ་
བྲེས་གཡོགས་ཤིང་པལ་ཆེར་བིརྱ་ལྟར་རབ་ཏུ་དྭངས། ཁྱད་པར་པ་སྣམ་ཇོ་མོ་
ལྷ་རིའི་ཕྱོགས་ཀྱི་སྟེང་གི་ནམ་མཁར་སྤྲིན་དང་ན་བུན་ཆུ་ཡི་ལྗིད་ཀྱིས་ལྷག་པར་
ནོན་པ་དངུལ་ཆུའི་མདོག་ལྟ་བུ་ཞིག་ལྡིང་ཞིང་། རི་བོའི་རྩེ་མོར་ཅུང་ཟད་
ཆགས་པ་གཟིགས་པས་རྐྱེན་བྱས་ཏེ། བྱ་བྲལ་ཐམས་ཅད་མཁྱེན་པ་དྷརྨ་བཛྲ་དེ་
ཉིད་དུས་དེ་ལ་ཇོ་མོ་ལྷ་རིའི་གནས་ན་སྐུ་འཇའ་ལུས་རྡོ་རྗེའི་སྐུ་བརྙེས་ཤིང་།
ཐུགས་ཟབ་ཡངས་བདེ་སྟོང་གི་རོལ་པ་ལས་གཡེལ་བ་མེད་པར། གསུང་རིམ་
གཉིས་ཟབ་མོའི་སྒྲ་དབྱངས་ སྒྲོག་བཞིན་པར། སྤྱིར་ གངས་ཅན་གྱི་ འགྲོ་བ་
མཐའ་དག་གི་དཔལ་དུ་བཞུགས། ཁྱད་པར་བདག་ཉིད་རྗེ་རྒྱལ་བ་གཉིས་པའི་
བཀའ་བརྒྱུད་ཟབ་མོའི་དོན་ཅི་དགར་ཉམས་སུ་བླངས་པས་ཆོག་ཅིང་ཆོས་ལ་བློ་
ཁ་ཕྱོགས་ནས་ཉམས་ལེན་གྱི་གནས་ལ་ངེས་པ་ཅུང་ཟད་ཐོབ་པ་འདི་ཡང་རྗེ་
བཙུན་དམ་པ་འདིའི་བཀའ་དྲིན་ཡིན་སྙམ་ དུ་ དད་པ་ཚད་མེད་འཁྲུངས་ཏེ་
མགུར་འདི་གསུངས་སོ། ། །
ན་མོ་གུ་རུ་མཧཱ་ཀཱ་ལཱ་ཡ། །
རྗེ་སྤྱི་གཙུག་སེང་གེའི་ཁྲི་སྟེང་དུ། །
གདན་ཉི་ཟླ་པདྨོའི་དབུས་བཞུགས་ལ། །
ཐུགས་བརྩེ་བ་ཆེན་པོས་ཉེར་དགོངས་ནས། །
མཆོག་ཐུན་མོང་དངོས་གྲུབ་སྩལ་དུ་གསོལ། །
འབྲུ་རྩི་ཐོག་རྒྱས་པ་སྟོན་གྱི་དུས། །
'.）



དགུང་བཻཌཱུརྱ་ལྟར་དྭངས་པའི་འོག །
རླངས་ན་བུན་དངུལ་གྱི་མདོག་འདྲ་བ། །
འདི་མཐོང་བའི་མོད་ལ་བླ་མ་དྲན། །
ལུས་ཉི་ཁྲི་ཆིག་སྟོང་བ་སྤུ་གཡོས། །
མིག་བཀའ་དྲིན་དྲན་པའི་མཆི་མས་བརླན། །
ངག་སྐད་གསང་མཐོན་པོས་གསོལ་བ་འདེབས། །
བདག་ལུས་ངག་ཡིད་གསུམ་བྱིན་གྱིས་རློབས། །
མཚན་དྲན་ཐོས་འགལ་རྐྱེན་སེལ་བ་ལ། །
དཔལ་མགོན་པོ་མཆོག་དང་དབྱེར་མེད་པའི། །
དུས་ད་ལྟ་མཚན་ལྡན་བླ་མ་དེ། །
ལྷ་ཇོ་མོ་ལྷ་རིའི་གནས་མཆོག་ན། །
སྐུ་འཇའ་ལུས་རྡོ་རྗེ་འཛིན་པའི་ཚུལ། །
གསུང་རིམ་གཉིས་ཟབ་མོའི་དགའ་སྟོན་འགྱེད། །
ཐུགས་ཟབ་ཡངས་བདེ་བ་ཆེན་པོའི་ངང་། །
སྤྱིར་གངས་ཅན་སྐྱེ་འགྲོའི་དཔལ་དུ་ཤར། །
སྒོས་སྙོམ་ལས་ཅན་གྱི་བློ་བཟང་བདག །
ཆོས་མདོ་རྒྱུད་ཟབ་མོ་ཀུན་གྱི་དོན། །
རང་ཅི་དགར་སྤྱད་པས་ཆོག་པ་འདི། །
རྗེ་ཁྱེད་ཀྱི་བཀའ་དྲིན་ཚེ་ལས་ཐོབ། །
ངའི་གསུམ་ལྡན་བླ་མ་འགྲན་ཟླ་མེད། །
ཡིད་བཀའ་དྲིན་དྲན་པས་གསོལ་བ་འདེབས། །
) •)



ཚེ་འདི་ལ་རིམ་གཉིས་རྣལ་འབྱོར་གྱིས། །
རྒྱུད་སྨིན་ཅིང་གྲོལ་བར་བྱིན་གྱིས་རློབས། །ཞེས་གསུངས་སོ། །
བཅུ་གསུམ། ཀུན་མཁྱེན་ལེགས་པ་དོན་གྲུབ་དང་ཞལ་མཇལ་ཚུལ།
༈ དེ་ནས་ཡེ་ཤེས་ཀྱི་མཁའ་འགྲོ་མས་སང་ཉིན་གྲུབ་ཆེན་དང་ལ་འབྲས་
རྡོ་རྗེའི་སྐྱེ་ བ་ པཎྜིཏ་ཞིག་དང་འཕྲད་པ་ཡོད་པས་དེ་ལ་ མན་ ངག་ རྣམས་མ་
གསང་བར་ སྟོན་ཞེས་ལུང་ བསྟན་ པ་ བཞིན་ བཀྲ་ ཤིས་ལྷུན་ པོར་ ཀུན་མཁྱེན་
ལེགས་པ་དོན་གྲུབ་དང་ཞལ་འཛོམས། ཕན་ཚུན་དུ་ལུང་རྟོགས་ཀྱི་ཡོན་ཏན་
ཁྱད་པར་ཅན་མངའ་བའི་སྟོབས་ཀྱིས་ཐུགས་ཡིད་གཅུགས་པར་གྱུར། ཀུན་
མཁྱེན་ཆེན་པོས་བསྐུལ་ནས་གསང་འདུས་དང་འཇིགས་བྱེད་ཀྱི་ཁྲིད་ལག་རྗེས་
ཀྱི་རྩོམ་པ་ཡང་མཛད། འཕྲིན་ལས་ཆེ་བ་ཡོང་བས་སྦྱར་བྱང་ཀུན་མཁྱེན་གྱིས་
མཛོད་གསུངས་མཛད་དོ། །དེ་དུས་སྤྱི་ལྟར་ཀུན་མཁྱེན་གྱིས་མཛད་པར་གྲགས་
ཀྱང་ནང་ལྟར་རྗེ་འདི་ཉིད་ཀྱིས་མཛད་པ་ཡིན། དེང་སང་ནི་དབེན་ས་བཀའ་
འབུམ་གྱི་ནང་ཉིད་ དུ་ བཞུགས་ པ་ཡོངས་ སུ་ གྲགས་ པ་ལྟར་རོ། ། དེའི་ དུས་
གཟིམ་ཁང་སེར་པོར། །
གདོད་ནས་དག་པའི་ཆོས་དབྱིངས་ནམ་མཁའ་ལ། །
སྣ་ཚོགས་རྟེན་འབྲེལ་སྤྲིན་ཕུང་ནི་ཡང་བཀྲ། །
རྣམ་དག་རིགས་པའི་རླུང་གིས་དཔྱད་པ་ན། ། །
སླར་ཡང་ཀུན་གསལ་ཉིད་དུ་ཐིམ་པར་གྱུར། །ཞེས་སོགས་ལྟ་བའི་
མགུར་ཡང་ནང་དུ་བཞེས་སོ། །
མདོར་ན་རྒྱལ་བ་དབེན་ས་པ་ཆེན་པོ་དང་ ཀུན་མཁྱེན་ལེགས་པ་དོན་
）.ti



གྲུབ་གཉིས་ཐུགས་ཡིད་གཅིག་ཏུ་འདྲེས་པ་ལྟར་གྱུར་ཏེ། ཚུལ་དེ་ལ་མཁས་གྲུབ་
སངས་རྒྱས་ཡེ་ཤེས་ཀྱིས་བསྟོད་པ་མཛད་པ་ལས
ལུང་བསྟན་རྙེད་པ་མཁས་པའི་དབང་པོ་དང་། །
ཐབས་ཤེས་ཟུང་དུ་འབྲེལ་བའི་རྟེན་འབྲེལ་གྱིས། །
བསྟན་པའི་སྙིང་པོ་གསལ་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
དེའི་ཚེ་རྒྱལ་བ་དབེན་ས་པ་ཆེན་པོས་ཡེ་ཤེས་མཁའ་འགྲོས་ལུང་བསྟན་
པ་ལྟར། རྗེ་རིན་པོ་ཆེ་ལ་མགོན་པོ་འཇམ་དཔལ་དབྱངས་ཀྱིས་གནང་བའི་སྙན་
བརྒྱུད་མན་ངག་ཐུན་མོང་མ་ཡིན་པ་རྣམས་དང་སྤྲུལ་པའི་གླེགས་བམ་ཆེན་མོ་
ལས་སྐབས་སུ་བབས་པ་འགའ་ཞིག་ཀུན་མཁྱེན་ལེགས་པ་དོན་གྲུབ་ལ་གནང་སྟེ།
དེང་སང་དབེན་ས་བཀའ་འབུམ་ན་བཞུགས་པའི་ལུང་བསྟན་གསང་བའི་མེ་
ལོང་གི་དུམ་བུ་ཡེ་གེར་འཁོད་པ་འདི་དག་ཀྱང་དེ་དུས་ཀུན་མཁྱེན་ལེགས་པ་
དོན་གྲུབ་ལ་གནང་བ་དང་རྗེས་སུ་མཁས་གྲུབ་སངས་རྒྱས་ཡེ་ཤེས་ལ་གནང་བ་
དག་ལས་མཆེད་པར་མངོན་ནོ། །
བཅུ་བཞི། དགེ་སློང་གི་སྡོམ་པ་བཞེས་པ།
༈ དེ་ནས་དགུང་ལོ་སོ་གསུམ་ལ་བབ་པ་དགུན་ཟླ་ར་བའི་ཚེས་བརྒྱད་
ལ། དཔལ་ལྡན་འབྲས་སྤུངས་ཀྱི་ཆོས་གྲྭ་ཆེན་པོར་འབྲོམ་སྟོན་རྒྱལ་བའི་འབྱུང་
གནས་སླར་ཡང་བྱོན་པ་ཐམས་ཅད་མཁྱེན་པ་དགེ་འདུན་རྒྱ་མཚོས་མཁན་པོ་
དང་། འདུལ་ བའི་ སློབ་ དཔོན་ ལྷ་ དབང་ རིན་ ཆེན་ པས་ ལས་ སློབ་ དང་།
བ3 !



འབྲས་སྤུངས་བྱང་འདྲེན་ཆེན་མོས་ གསང་སྟོན་མཛད་དེ། དད་ པའི་དགེ་
འདུན་གྲངས་ཚང་བ་ལས་བསྙེན་རྫོགས་ཀྱི་སྡོམ་པ་བཞེས་ཏེ། སོ་སོར་ཐར་པའི་
དབང་དུ་བྱས་པའི་ལྷག་པ་ཚུལ་ཁྲིམས་ཀྱི་བསླབ་པ་ལྷའི་ཆུ་བོས་ཐུགས་ཀྱི་བུམ་
བཟང་ཡོངས་སུ་གང་། དེ་ནས་བཟུང་སྟེ་རང་བཞིན་གྱི་ཉེས་པས་གོས་པ་ག་ལ་
ཞིག བཅས་པའི་ཆ་ཤས་ཕྲ་མོ་ཙམ་ཡང་སྲོག་གི་ དབང་པོ་ལས་ གཅེས་པར་
བསྲུང་བར་མཛད་དོ། ། །
དེ་ཡང་གངས་རིའི་ཁྲོད་ཀྱི་གྲུབ་ཐོབ་ཏུ་གྲགས་པ་པ་ལ་མོ་ཚེ་རྗེས་འབྲང་
དང་བཅས་པ་ནི་རབ་ཏུ་བྱུང་བའི་རྟགས་དང་ཆ་བྱད་ཆོས་གོས་གསུམ་སོགས་
འཆང་བ་དང་། ཆང་དང་ཕྱི་དྲོའི་ཁ་ཟས་སྤངས་ཏེ་ཆབ་ལེན་པ་དང་། རུང་ཆུ་
འདེབས་པ་དང་། བྱིན་ལེན་བྱེད་པ་སོགས་རྒྱལ་བས་ཇི་ལྟར་བཅས་པ་རྣམས་
ཚུལ་བཞིན་དུ་བསྒྲུབས་པ་དག་མཐོང་བ་ན། ཚམ་ཚོམ་མེད་པར་ཐེག་པ་དམན་
པའི་ཉན་ཐོས་དབང་རྡུལ་ལོ། །ཞེས་ལུག་ལྟར་རྨོངས་པའི་ཁྱུ་ཆེན་པོའི་དབུས་
སུ་སྐད་གསང་མཐོན་པོས་སྒྲོག་པར་བྱེད་ཅིང་། ལས་ངན་པའི་མཐུས་བཅོམ་
ཞིང་ཉོན་མོངས་པའི་གདོན་གྱི་དབང་དུ་སོང་བ་གཞན་དག་ནི་ཞེ་སྡང་གི་སྲེག་
ཟས་ཡིད་ཀྱི་བུད་ཤིང་ཀུན་ཏུ་འབར་བ་བྱས་ཏེ། དགེ་འདུན་ གྱི་སྡེ་རིས་སུ་
བཅད་ནས་ཡང་དག་པ་མ་ཡིན་པའི་ཅ་ཅོ་རྒྱུན་མར་བསྒྲིགས་ནས། རང་ཉིད་
དེ་བཞིན་གཤེགས་པས་གསུངས་པའི་ཆོས་འདུལ་བའི་སྤྱོད་ཡུལ་ལས་བསམས་
བཞིན་དུ་བརྒལ་བ་ལ་དཔའ་བར་བྱས་ཏེ་བླ་ན་མེད་པའི་ལམ་མཐོན་པོ་ལ་རེག་
པར་སེམས་ ཤིང་། སྐྱེ་བོ་ཕལ་ཆེར་ཡང་དེ་ལྟ་བུའི་སྤྱོད་ཡུལ་ ལ་ མགུ་མོད།
བདག་ཉིད་ཆེན་པོ་འདི་ནི་གྲུབ་པའི་གོ་འཕང་མཐོན་པོར་གཤེགས་ཀྱང་བསྟན་
པའི་རྩ་བ་སོ་སོ་ཐར་པ་ཉིད་རྒྱལ་བས་གསུང་དབྱངས་མཐོན་པོས་མདོ་རྒྱུད་དུ་
»༣?



མར་རྒྱ་ཆེར་བསྔགས་ཤིང་མཁས་གྲུབ་ཚད་ལྡན་རྣམས་ཀྱིས་ཀྱང་དགོངས་པ་
གཅིག་དང་དབྱངས་གཅིག་གིས་བསྔགས་པ་ཐུགས་ལ་བཅགས་ཏེ། ཇི་སྲིད་
འཚོའི་བར་དུ་ལྟུང་བ་ཕྲ་མོའི་རྙོག་པས་ཀྱང་གོས་པ་མེད་པར་བསྲུང་བར་མཛད་
དོ། ། །
དེ་ནས་རྒྱལ་བ་དབེན་ས་པ་ཆེན་པོས་ལྷ་སར་ཕེབས་ཏེ་ཇོ་བོ་རྣམ་གཉིས་
ཀྱི་དྲུང་དུ་བསྟན་པ་དང་འགྲོ་བའི་ཕན་བདེ་རྒྱས་པའི་སྨོན་ལམ་ཡང་དག་པར་
མཛད། ཀ་བ་ཤིང་ལོ་ཅན་ནས་བཀའ་ཆེམས་ཀ་ཁོལ་མ་དེ་བཏོན་ནས་གཟིགས་
གྲབས་ཤིག་མཛད། འོན་ཀྱང་དགོས་པ་ལྷག་པོ་མི་འདུག་པས་བཞག་གསུང༌།
དེ་ནས་ནུབ་གཅིག་མནལ་ལམ་དུ་འདུལ་འཛིན་ཤཱཀྱ་བཤེས་གཉེན་ཡིན་ཟེར་
བའི་རྣལ་འབྱོར་པ་སྨུག་ནག་དོམ་ལྤགས་ཀྱི་ཤམ་ཐབས་ཅན་ཞིག་གིས། འཇམ་
དབྱངས་མེ་ཏོག་གསལ་བར་བྱེ་བ་གསུམ་གཏད་ནས། ཉིད་ཀྱི་དོན་ལེགས་པར་
གྲུབ་པས་གཙང་ལ་སོང་ཟེར་ནས་མི་སྣང་བར་གྱུར་ཏོ། །ནངས་པར་དགེ་ལྡན་
ར་སྒྲེང་སོགས་མཇལ་བར་ཆས་པ་ལས་ལམ་བར་དུ་སྙུན་གཞི་ ཤིན་ཏུ་དྲག་པ་
ཞིག་བྱུང་བས། མདང་གི་རྨི་ལམ་དང་མཐུན་པར་ད་རེས་མ་ཕྱིན་པ་ལེགས་
པར་འདུག་སྙམ་སྟེ་ལྡོག་པར་བརྩམས་པ་ནས་སྐུ་ཁམས་རང་དྭངས་བྱུང་ངོ་། །
དེ་ནས་སེ་ར་ཐེག་ཆེན་གླིང་དུ་ཕེབས་ཏེ་ཐམས་ཅད་མཁྱེན་པ་དགེ་འདུན་རྒྱ་
མཚོའི་དྲུང་དུ་གྲུབ་རྒྱལ་ལུགས་ཀྱི་ཚེ་ཁྲིད་དང་། ཚེ་དབང་། སོ་ཐར་གྱི་མདོ་
དང་ཆོས་སྒྲུགས་ཀྱི་མདོ། ཐམས་ཅད་མཁྱེན་པ་རང་ཉིད་ཀྱི་གསུང་འབུམ་ཐོར་
བུའི་ལུང་ཚང་མ་གསན།
སླར་གཙང་ཕྱོགས་སུ་ཞབས་ཀྱི་འཁོར་ལོ་བཀོད་དེ། དགེ་འཕེལ་མཁན་
པོ་ལེགས་པའི་བློ་གྲོས་པ་ལ་སྨྱུང་གནས་ཀྱི་ཆོ་གའི་ལུང་། ཡི་དམ་གྱི་སྔགས་
•）'''



བཏུའི་རྗེས་གནང་བླ་མ་མགོན་པོ་དབྱེར་མེད་ཀྱི་རྗེས་གནང་། སྨན་བླའི་ལུང་
སོགས་ཆོས་བཀའ་ཅི་རིགས་པ་གསན་ནོ། །གཞན་ཡང་། དེ་དག་གི་སྐབས་
ཤིག་ཏུ་གསེར་སྡིངས་སུ་ཕེབས། པཎ་ཆེན་བྱང་ཆུབ་བློ་གྲོས་ལ་དཔལ་གསང་བ་
འདུས་པའི་རྩ་རྒྱུད་སྒྲོན་གསལ་ཆ་ལག་དང་བཅས་པ་སོགས་འདུས་པ་འཕགས་
པའི་སྐོར་གྱི་གདམས་པ་ཆ་ལག་དང་བཅས་པ་རྫོགས་པར་གསན་ནོ། །དེ་དུས་
གནས་རྙིང་ཡོལ་དུ་མངའ་རིས་ལོ་ཆེན་རྣམ་རྒྱལ་བུ་ལ་སྦུ་བཞིའི་གདམས་པ་དང་
བདེ་མཆོག་གདན་བཞི་ལ་སོགས་པ་རྒྱུད་ལ་བརྟེན་པའི་ཟབ་མོའི་གདམས་པ་
མཐའ་ཡས་པ་གསན་ཅིང་། བླ་མ་འདི་ཁ་ཆེ་ཁྲི་གདན་དུ་སློབ་དཔོན་རྡོ་རྗེ་དྲིལ་
བུ་པའི་དངོས་སློབ་མཆོག་གི་དངོས་གྲུབ་བརྙེས་པ།་ཞིག་དང་མཇལ་ནས་རྗེས་སུ་
བཟུང་ཞིང་། ཁྱད་པར་རྒྱལ་བ་ཙོང་ཁ་པའི་ཞལ་མངོན་དུ་གྱུར་ནས་གདམས་
པ་མཐའ་ཡས་པ་ཐོབ་པའི་རྣལ་འབྱོར་གྱི་དབང་ཕྱུག་ཞིག་གོ ། གཞན་ཡང་
དགོས་པ་ཁྱད་པར་ཅན་ལ་དགོངས་ནས་མཁས་པ་་དང་གྲུབ་པའི་བླ་མ་དུ་མ་
ཞིག་ལས་ཀྱང་ཟབ་པ་དང་རྒྱ་ཆེ་བའི་གདམས་པ་སྣ་ཚོགས་པ་གསན་པས་ལུང་
གི་བསྟན་པ་མཐའ་དག་གི་བདག་པོར་གྱུར་ཏོ། །
དེ་ལྟར་ རྒྱལ་ བ་ དབེན་ས་པ་ཆེན་པོ་སྤྱིར་ བསྟན་ པ་ཡོངས་རྫོགས་ཀྱི་
བདག་པོར་གྱུར་ཅིང་། ཁྱད་པར་རྗེ་བཙུན་འཇམ་དབྱངས་ཀྱིས་རྒྱལ་བ་ཙོང་ཁ་
པ་ཆེན་པོ་ལ་དངོས་སུ་གནང་བའི་སྙན་བརྒྱུད་ཀྱི་མན་ངག་ཡོངས་སུ་རྫོགས་པའི་
མངའ་བདག་ གཅིག་པུར་གྱུར་ པ་ནི་རང་ཉིད་ཀྱིས་ཀྱང་ཞལ་ གྱིས་བཞེས་ཏེ།
རྒྱལ་བ་དབེན་ས་པ་ཆེན་པོ་ཉིད་ཀྱི་གསུང་ལས།
འཇམ་དཔལ་དབྱངས་ཀྱི་སྲས་ཀྱི་ཐུ་བོ་མཆོག །
བློ་བཟང་གྲགས་པ་ཞེས་པའི་བླ་མ་དེའི། །
3



གསུང་གི་སྙིང་པོ་སྙན་བརྒྱུད་འཛིན་པ་ནི། །
དེང་སང་དུས་ན་ཁོ་བོ་ཙམ་དུ་བས། །ཞེས་གསུངས་པ་ལྟར་རོ། །
མདོར་ན་ དགུང་ལོ་བཅུ་བདུན་ནས་ བཞི་ བཅུ་ཞེ་ གཉིས་ ཀྱི་བར་ དུ།
བྲག་རྒྱ་རྡོ་རྗེའི་ཕོ་བྲང་། དབེན་སྨར་སྟག་གཟིག་གླིང་ཆེན། ཀོ་བྲག ཁྱད་
པར་པ་སྣམ་ཇོ་མོ་ལྷ་རི་ལ་སོགས་པའི་རི་ཁྲོད་རྣམས་སུ་སྒྲུབ་པ་སྙིང་པོར་མཛད་
དེ། ཆོས་རྗེ་ངག་དབང་གྲགས་པ་ལ་གནང་བའི་བཀའ་ཐོག་ཏུ། བདག་ཀྱང་
ཟླ་རེ་ཟླ་གཉིས་མ་ཤི་ན། སྐྱེ་བ་འདིའི་ཕྱི་མའི་འདུན་མ་ཞིག་དང་། ལོ་རེ་ལོ་
གཉིས་མ་ཤི་ན་སྐྱེ་བ་གཏན་གྱི་འདུན་མ་ཞིག་རྐང་ཚུགས་སུ་བྱེད་དགོས་སྙམ་
ང་འི་བསམ་པས། རང་ལོ་བཅུ་བདུན་ནས་བཟུང་ད་བར་ཐེག་པ་མཆོག་གི་
བརྟུལ་ཞུགས་ལ་གནས་པའི་རྒྱ་བོད་ཀྱི་མཁས་གྲུབ་ཕལ་ཆེ་བ་རྣམས་ཀྱི་གསུང་གི་
སྙིང་པོ་དོན་གྱི་གདམས་པ་ཞིག་ཉམས་སུ་ལེན་པའི་དྲན་འདུན་དང་མ་བྲལ་བ་
ཡོད་ལགས་ཞེས་བྱུང་ཞིང་། དེ་ལྟར་སྒྲུབ་པ་ཡུན་རིང་ལ་ཤུགས་དྲག་པོས་གོ་
འཕང་ཇི་ལྟ་བུ་བརྙེས་པ་ཡང་། ཉིད་ཀྱི་གསུང་ལས།
གངས་ཅན་ལྗོངས་ཀྱི་སྐལ་ལྡན་མཆོག །
བློ་བཟང་དོན་གྲུབ་ཅེས་པས་ཀྱང་། །
འམ་མཆོག་འདི་ཉིད་ཉམས་བླངས་པས། །
ཚེ་འདི་ཉིད་ལ་སངས་རྒྱས་ཐོབ། །ཅེས་གསུངས་ཏེ། བསམ་གྱིས་
མི་ཁྱབ་པའི་རྣམ་ཐར་རོ། །
བཅོ་ལྔ། དབུས་རིའི་རྩེར་དབེན་དགོན་ཕྱག་བཏབ་པ།
༈
དེ་ནས་སྐུ་ཚེ་ཇི་སྲིད་པར་སྐྱེ་བོ་ཕལ་མོ་ཆེས་མཐོང་བ་དང་ཐོས་པའི་
:



ཡུལ་ལས་འདས་པ་དབེན་པ་ནས་དབེན་པའི་གནས་ཆེན་དག་ཏུ་རྒྱུ་ཞིང་གནས་
པར་བྱའོ་སྙམ་དུ་དགོངས་པ་ལས། དུས་རེ་ཞིག་གི་ཚེ་དབེན་པར་ཐུགས་དམ་
ལ་མཉམ་པར་བཞག་པའི་ཐོ་རངས་ཞིག་ཟིལ་དང་འུར་ཆོམ་ཤིན་ཏུ་ཆེ་བའི་ངང་
ནས་སྐུ་རྒྱབ་ཀྱི་མགོན་པོའི་བྲིས་སྐུ་དེས་གསུངས་སྙམ་པ་ལ།
ཉི་ཤུ་རྩ་བཞིའི་མཁའ་འགྲོའི་གཙོ། །
དཔའ་བོ་ཆེན་པོ་འདིར་བཞུགས་ལ། །
ཆུ་སྐྱེས་ཁོང་པའི་པད་དཀར་བཞིན། །
སྦས་པའི་ཚུལ་གྱིས་བྱིན་གྱིས་རློབས། ། ཟེར་བ་ཞིག་བྱུང་གསུངས།
དེ་ལྟ་བུའི་མགོན་པོའི་བྲིས་སྐུ་བྱིན་རླབས་ཅན་དེ་ཡང་དབེན་དགོན་གྱི་མགོན་
ཁང་ན་བཞུགས་སོ། ། །
དེ་ལྟར་ལྷ་དང་བླ་མས་ལུང་བསྟན་པ་ལ་བརྟེན་ནས་དབུས་རིའི་རྩེར་
དབེན་དགོན་བཏབ་ནས། མདོ་ཁམས། མངའ་རིས། དབུས་གཙང་སོ་སོ་
ནས་དད་འདུས་ཀྱི་སྐལ་བ་དང་ལྡན་པའི་གདུལ་བྱའི་ཚོགས་རྣམས་ལ་ཟབ་པ་
དང་རྒྱ་ཆེ་བའི་ཆོས་ཀྱི་འཁོར་ལོ་བསྐོར་བར་མཛད་དོ། །དེའི་ཚེ་ཡང་གདུལ་
བྱའི་ཚོགས་རྣམས་ཀྱིས་དད་པས་ཀུན་ནས་བསླངས་པའི་མཆོད་པ་ ་དང་ཟང་
ཟིང་གི་བསྙེན་བཀུར་གྱི་ཚོགས་རྒྱང་རིང་པོ་དག་ནས་ཀྱང་དམ་པ་འདིའི་དྲུང་དུ་
ཉེ་བར་ལྷགས་ཤིང་སྤྱན་ལམ་དུ་བབ་པ་དག་ཀྱང་བདག་གིར་ཡོངས་སུ་བཟུང་བ་
གཅིག་ཀྱང་མ་མཛད་པར་གྲགས་ཏེ། ཉིད་ཀྱི་གསུང་ལས།
སྔོན་དུས་ཀྱི་མི་ལ་རས་པ་དང༌། །
ད་དུས་ཀྱི་བློ་བཟང་དོན་གྲུབ་ལ། །
འཕྲུལ་ཆས་ཀྱི་ཟས་གོས་མ་གཏོགས་པ། །
23:;



ནོར་དངོས་པོའི་འཛིན་པ་ས་དགོས་པ་མེད། །
ཚེ་གཅིག་ལ་སངས་རྒྱས་སྒྲུབ་པ་ལ། །
དེ་འདྲ་ཡི་སྤྱོད་ལ་ལེགས་གནས་ནས། ། །
ཆགས་སྡང་སྤངས་པའི་དབེན་གནས་སུ། །
དལ་འབྱོར་ལ་སྙིང་པོ་ལོན་པར་ཤོག །ཅེས་གསུངས་པ་ལྟར་རོ། །
དེ་ལྟར་རྒྱལ་བ་དབེན་ས་པ་ཆེན་པོས་རྣལ་འབྱོར་གྱི་དབང་ཕྱུག་མི་ལ་རས་པ་
སླར་ཡང་འཇམ་མགོན་བླ་མའི་བསྟན་པ་སྤེལ་བའི་ཕྱིར་སྐྲ་བཅད་ངུར་སྨྲིག་གི་ན་
བཟའ་གསོལ་བ་སོགས་རབ་ཏུ་བྱུང་བའི་རྟགས་ཆ་ལུགས་བཟུང་སྟེ་བྱོན་པ་ཇི་ལྟ་
བར་ཆོས་བརྒྱད་ཚེ་འདིའི་འཁྲི་བ་ཕྲ་མོ་ཙམ་ཡང་མེད་པར། གསང་བ་འདུས་
པའི་རྩ་རྒྱུད་ལས།
དགོན་པ་ཆེན་པོའི་ས་ཕྱོགས་སུ། །
མེ་ཏོག་འབྲས་བུ་སོགས་ཀྱིས་བརྒྱན། །
རི་བོ་དབེན་པའི་ས་ཕྱོགས་སུ། །
དངོས་གྲུབ་ཐམས་ཅད་བསྡུས་པ་བསྒྲུབ། །ཅེས་གསུངས་པ་ལྟར།
སྔོན་བྱོན་དམ་པའི་བསྟི་གནས་འདུ་འཛིས་དབེན་པའི་གྲུབ་པའི་གནས་མཆོག་
དག་ཏུ་མདོ་སྔགས་གཉིས་ཀའི་ལམ་གྱི་ལུས་ཡོངས་སུ་རྫོགས་པ་ལ་སྒྲུབ་པ་མཐར་
ཕྱིན་པར་མཛད་དེ། ལམ་ཐུན་མོང་བའི་ངེས་འབྱུང༌། བྱང་ཆུབ་ཀྱི་སེམས།
ཡང་དག་པའི་ལྟ་བ་རྣམས་ལ་མྱོང་བ་མཐར་ཕྱིན་ཏེ་རྒྱལ་སྲས་ཀྱི་སྤྱོད་པ་རྒྱུ་
མཚོའི་ཕ་རོལ་དུ་སོན། སྔགས་ཀྱི་དམ་ཚིག་དང་སྡོམ་པ་རྣམ་པར་ དག་ པ་
བསྲུངས་ཏེ་ ལམ་ རིམ་ གཉིས་ ལ་ བསླབས་པས་ རིམ་པ་ དང་པོའི་རྣལ་ འབྱོར་
མཐར་ཕྱིན་ཏེ་གང་ཤར་ལྷའི་རྣམ་རོལ་ཏུ་འཆར་ཞིང་། ཟབ་གསལ་གཉིས་མེད་
)



ཀྱི་རྣལ་འབྱོར་མཐར་ཕྱིན་ཏེ་རང་དང་གཞན་གྱི་ཚེ་རབས་བརྒྱ་སྟོང་དྲན་ཏེ་རང་
གི་སྐུ་ཚེ་སྔ་མའི་འཁྲུངས་རབས་དག་པའི་འཁོར་ལ་གསུངས་པ་ནི།
བཅུ་དྲུག སྐུ་ཚེ་སྔ་མའི་འཁྲུངས་རབས་དག་པའི་འཁོར་ལ་
གསུངས་པའི་སྐོར།
༈ གང་གིས་ཁྱོད་ཀྱི་མཚན་ཙམ་དྲན་པས་ཀྱང་། ། །
འདི་ཕྱིའི་ལེགས་ཚོགས་ཐམས་ཅད་ཅིག་ཅར་དུ། །
སྟེར་མཛད་བླ་མ་ཐུབ་པའི་དབང་པོ་ལ། །
རྟག་ཏུ་གུས་པའི་ཡིད་ཀྱིས་ཕྱག་འཚལ་ལོ། ། །
བདག་ཅག་ཐར་ལམ་བགྲོད་པའི་གཙོར་གྱུར་པ། །
ཐེག་ཆེན་བསྟན་པ་འཛིན་པའི་ཉན་ཐོས་སུ། །
ལེགས་གྱུར་ཐུབ་པ་ཆེན་པོའི་ཉན་ཐོས་ཀྱི། ། །
རྟོགས་པའི་མཆོག་ཏུ་གྱུར་པ་ཡིན་སྙམ་ཡོད། །
དེ་ནས་ད་བར་བྱུང་ཆུབ་སྤྱོད་པ་ཡི། །
དལ་འབྱོར་རྟེན་བཟང་ལེགས་པར་ཐོབ་གྱུར་ནས། །
ངན་སོང་གསུམ་སོགས་སྡུག་བསྔལ་རབ་སྤངས་ནས། །
ལྟ་སྤྱོད་ལྡན་པའི་དལ་འབྱོར་ཐོབ་བམ་སྙམ། །
བདག་གི་ལུས་ངག་ཡིད་གསུམ་འདི་དག་ནི། །
རྒྱལ་བ་ཐམས་ཅད་འདུས་པའི་སྐུ་ཡི་མཆོག །
ཐུབ་དབང་རྡོ་རྗེ་འཆང་དུ་ལེགས་མཐོང་ནས། །
དད་པའི་སྤུ་ལོང་ལེགས་པར་གཡོས་གྱུར་ཅིང་། །



ཉིན་མཚན་ཀུན་ཏུ་གསོལ་བ་འདེབས་པ་དང་། །
ཤུགས་དྲག་དད་པས་ཡན་ལག་བདུན་པར་ནི། །
ཇི་སྲིད་བྱང་ཆུབ་བར་དུ་བརྩོན་པར་ཤོག །
འདི་ཡི་དགེ་བས་བདག་གཞན་འགྲོ་བ་ཀུན། ། །
འོག་མིན་མཁའ་སྤྱོད་དགའ་ལྡན་བདེ་བ་ཅན། །
མངོན་དགའ་ལ་སོགས་དག་པའི་ཞིང་ཁམས་སུ། །
མྱུར་བ་མྱུར་བར་ལེགས་པར་སྐྱེ་བར་ཤོག །
བདག་ལ་ལེགས་པར་དད་པའི་སྐྱེས་བུ་རྣམས། །
ཚེ་ཡི་མཐར་ཡང་རྒྱལ་བ་འོད་དཔག་མེད། །
འཁོར་དང་བཅས་པ་མཐོང་ནས་དེ་མ་ཐག །
བུ་བུ་བདེ་བ་ཅན་དུ་འགྲོའོ་ཞེས། །
མཐར་ཐུག་གསུང་གི་གནང་བ་ཐོབ་པར་ཤོག །
སངས་རྒྱས་ཀུན་གྱིས་གསུངས་པའི་ཐེག་པ་མཆོག །
ཧེ་རུ་ཀ་པ་ལ་སོགས་ཡི་དམ་ལྷའི། །
རིམ་གཉིས་ཆ་ལག་བཅས་པའི་རྟོགས་པ་རྣམས། །
ཚེ་འདི་ཉིད་ལ་མངོན་དུ་རབ་གྱུར་ནས། །
འགྲོ་ཀུན་བདེ་ཆེན་གནས་ལ་འགོད་པར་ཤོག །
ཐུབ་དབང་རྡོ་རྗེ་འཆང་དང་ཙོང་ཁ་པ། །
ཡིད་ལ་གང་འདོད་དངོས་གྲུབ་མ་ལུས་པ། །
བསྩོལ་མཛད་རྩ་བརྒྱུད་བླ་མའི་ཚོགས་རྣམས་དང་། །
ཕྱག་དྲུག་མགོན་པོ་ལ་སོགས་བསྟན་སྲུང་གིས། །
3.3 )



འདི་ཕྱིའི་ལེགས་ཚོགས་ཐམས་ཅད་ཅིག་ཅར་དུ། །
ལེགས་པར་འགྲུབ་པར་བྱེད་པའི་བཀྲ་ཤིས་ཤོག །ཅེས་གསལ་བར་
གསུངས། རྫུ་འཕྲུལ་ལ་མངའ་བརྙེས་ཏེ་ས་རྡོ་རི་བྲག་ལ་ཐོགས་པ་མེད་པ་དང་
ནམ་མཁའ་ལ་འཕུར་བ་སོགས་ཀྱི་རྫུ་འཕྲུལ་བསྟན་པ་འགའ་ཞིག་ནི་སྔར་བརྗོད་
ཟིན་པ་ལྟར་རོ། །
བདེ་གསང་འཇིགས་གསུམ་གྱི་རྫོགས་རིམ་དང་། བླ་མེད་ཀྱི་རྫོགས་རིམ་
མཐའ་དག་གི་གནད་བསྡུས་པ་ནཱ་རོ་ཆོས་དྲུག་གི་ཉམས་ལེན་མཐར་ ཕྱིན་ཏེ་
འཁོར་ལོ་གསུམ་གྱི་རྩ་མདུད་གྲོལ་ནས་རྒྱལ་བའི་བཀའ་རྣམས་སཾ་སྐྲ་ཏའི་སྐད་དུ་
འདོན་པ་སོགས་ལ་ཐོགས་པ་མེད་པ་སྔར་བརྗོད་ཟིན་པ་ལྟར་དང་། གཙོ་བོར་
སེམས་དབེན་དང་སྒྱུ་ལུས་འོད་ གསལ་ གྱི་ རིམ་པ་རྣམས་མཐར་ སོན་ཏེ་ཟུང་
འཇུག་གི་གོ་འཕང་བརྙེས་པ་ནི་འཇམ་མགོན་སྙན་བརྒྱུད་འཛིན་པའི་སྐྱེས་བུ་
དམ་པ་གོང་མ་རྣམས་ལ་ཡོངས་སུ་གྲགས་ཏེ། སྐུ་གསུམ་གོ་འཕང་མངོན་གྱུར་
དབེན་ས་པ། །ཞེས་འཇམ་མགོན་བསྟན་པ་འཛིན་པའི་སྐྱེས་བུ་དམ་པ་ཐམས་
ཅད་མཐུན་པར་སྒྲོག་པ་ལྟར་རོ། །
བཅུ་བདུན། ཐུགས་སྲས་བསྐྱངས་པའི་ཚུལ།
༈ དེ་ལྟར་རང་གིས་རྟོགས་པ་མཆོག་བརྙེས་ནས་སྐལ་བ་དང་ལྡན་པ་
མཐའ་ཡས་པ་ལ་ཆོས་ཀྱི་བདུད་རྩི་བསྩལ་བས་ན་རྒྱུད་འཛིན་གྱི་སློབ་མ་ཡང་
མཐའ་ཡས་པས་མཐའ་དག་པར་སུ་ཞིག་གིས་བརྗོད་པར་ནུས་ གཙོ་བོ་འགའ་
ཞིག་བརྗོད་ན།
ཡེ་ཤེས་མཁའ་འགྲོས་ལུང་བསྟན་པའི་སྐྱེ་བ་བདུན་པ་གྲུབ་པའི་སྐྱེས་བུ་
21 (



ཀུན་མཁྱེན་ལེགས་པ་དོན་གྲུབ་ལའང་རྣལ་འབྱོར་བླ་མེད་ཀྱི་ཁྲིད་ལག་རྗེས་ཐུན་
མོང་མ་ཡིན་པའི་གདམས་པ་མ་ལུས་པ་བསྩལ། བྱང་སྟོན་སྨྲ་བའི་དབང་པོ་
བསམ་གཏན་འོད་ཟེར། ཀུན་མཁྱེན་ཤེས་རབ་དཔལ་བའི་གདན་ས་པ་མདོ་
བརྗོད་རྗེ་བློ་གྲོས་རྣམ་རྒྱལ་བ། ཆོས་རྗེ་དགེ་ལེགས་རྣམ་རྒྱལ་བ། ཞལ་སྔ་ནས་
སངས་རྒྱས་རྒྱལ་མཚན་པ། ཆོས་རྗེ་ངག་དབང་གྲགས་པ་སྐུ་མཆེད། ཀོང་སྟོན་
ཆོས་རྗེ་འཇམ་དབྱངས་རྒྱལ་པོ། ཐོན་པ་ཞལ་སྔ་ནས་བཀྲ་ཤིས་རྒྱལ་མཚན།
ཆོས་རྗེ་ལྷོ་པ་བློ་གྲོས་རྣམ་རྒྱལ། བསམ་གཏན་པ་ཆེན་པོ་རྗེ་དབོན་ལེགས་ཚོགས་
ལྷུན་གྲུབ། མཁན་ཆེན་ནོར་བཟང་རྒྱ་མཚོ། རྒྱུད་སྡེ་འཛིན་པ་ཞལ་སྔ་ནས་རྣམ་
རྒྱལ་དཔལ་བཟང་། པཎ་ཆེན་བསམ་གྲུབ་དཔལ་བཟང་། བསྟན་པའི་མངའ་
བདག་པཎ་ཆེན་དམ་ཆོས་ཡར་འཕེལ། འཇམ་དབྱངས་བླ་མ་དགེ་འདུན་བློ་
བཟང་། འཇམ་དབྱངས་ཤིན་པ་ཆེན་པོ། རྗེ་བློ་བཟང་རྒྱ་མཚོ། མངའ་རིས་
སློབ་དཔོན་དགེ་འདུན་རྒྱལ་མཚན། ཐོས་བསམ་གླིང་པ་རིན་ཆེན་དཔལ་འབྱོར་
རྒྱ་མཚོ། གངས་ཅན་མཁན་པོ་པཎ་ཆེན་རིགས་པ་སེང་གེ་ལ་སོགས་པ་བསྟན་
འཛིན་བགྲང་བ་ལས་འདས་པ་བྱོན་ཞིང་། མདོར་ན་དབུས་གཙང་གི་སྡེ་སྣོད་
འཛིན་པ་དང་། རིས་མེད་པའི་བན་སྐྱའི་ཚོགས་མཐའ་ཡས་པ་ལ་ཟབ་པ་དང་རྒྱ་
ཆེ་བའི་དམ་པའི་ཆོས་ཀྱི་བཀའ་དྲིན་གྱིས་ཁྱབ་པར་མཛད་དོ། །
སྙན་བརྒྱུད་བསྟན་པའི་བདག་པོ་རང་གི་སྲས་ཀྱི་ ཐུ་བོ་རྒྱལ་ཚབ་ཏུ་
དབང་བསྐུར་བ་ནི་མཁས་གྲུབ་ཆེན་པོ་སངས་རྒྱས་ཡེ་ཤེས་སོ། །
བཅོ་བརྒྱུད། གསུང་རྩོམ་ཇི་ཙམ་བཞུགས་པའི་སྐོར།
༈ རྒྱལ་བ་དབེན་ས་པ་ཆེན་པོ་འདིས་ཕྱི་རབས་ཀྱི་གདུལ་བྱ་རྣམས་ཀྱི་
24|



དོན་དུ་བྱང་ཆུབ་ལམ་གྱི་རིམ་པའི་ཁྲིད་ཡིག་དངོས་གྲུབ་ཀུན་འབྱུང་། བླ་མ་ལ་
གསོལ་བ་འདེབས་པའི་རིམ་པར་ཕྱེ་བ་དངོས་གྲུབ་ཀུན་འབྱུང་། སྙིང་པོའི་
གནད་ཐོར་བུའི་རིམ་པ་ཕྱེ་བ་དངོས་གྲུབ་ཀུན་འབྱུང་། བྱང་ཆུབ་ལམ་གྱི་རིམ་
པའི་སྙིང་པོ་གསོལ་འདེབས་ཚིགས་བཅད་དུ་བཏབ་པ་དངོས་གྲུབ་ཀུན་འབྱུང་།
རང་ལ་གདམས་པ་བདེ་ཆེན་གཏེར་མཛོད་སོགས་ཐོར་བུའི་སྐོར། རྗེ་རང་ཉིད་
ཐུགས་བསྐྱེད་ཚུལ་དང་། སྡོམ་གསུམ་ རིམ་ གྱིས་བཞེས་ཚུལ། རྒྱལ་བ་སྲས་
བཅས་ལ་ཞུ་ཡིག དགེ་ལྡན་རྣལ་འབྱོར་ཕོ་མོ་རྣམས་ཀྱི་བཅའ་ཁྲིམས་ཀྱི་ཡི་གེ་
དངོས་གྲུབ་ཀུན་འབྱུང་། རྒྱལ་བ་བློ་བཟང་གྲགས་པའི་སྒྲུབ་ཐབས་ཀྱི་རིམ་པར་
ཕྱེ་བ་དངོས་གྲུབ་ཀུན་འབྱུང་། རྗེ་བླ་མ་ལ་བརྟེན་ང་འི་མཚོན་སྲུང༌། བླ་མ་ལྷའི་
རྣལ་འབྱོར་ཚིགས་བཅད་དངོས་གྲུབ་ཀུན་འབྱུང་། བླ་མ་རྒྱུད་སྡེ་བཞིའི་རྣལ་
འབྱོར་རིམ་པར་ཕྱེ་བ་དངོས་གྲུབ་ཀུན་འབྱུང་། འཁོར་ལོ་སྡོམ་པའི་བླ་མའི་
རྣལ་འབྱོར་དངོས་ གྲུབ་ ཀུན་འབྱུང་། བདེ་མཆོག་ལྷན་སྐྱེས་ཀྱི་ བླ་མའི་རྣལ་
འབྱོར་དངོས་གྲུབ་ཀུན་འབྱུང་། བླ་མ་འཁོར་ལོ་སྡོམ་པའི་རྣལ་འབྱོར་རྒྱས་པ་
དངོས་གྲུབ་ཀུན་འབྱུང་། བདེ་མཆོག་དྲིལ་བུ་པའི་སྒྲུབ་ཐབས་དངོས་གྲུབ་ཀུན་
འབྱུང་། རང་གི་གདན་ས་ པ་རྗེ་ཆོས་སྐྱབས་རྡོ་རྗེ་ལ་ གནང་བའི་མན་ངག་
དངོས་གྲུབ་ཀུན་འབྱུང། བདེ་མཆོག་ལུས་དཀྱིལ་སྒོམ་ཚུལ་གྱི་གནད་གསལ་
བར་བསྟན་པའི་སྙིང་པོའི་མན་ངག་དངོས་གྲུབ་ཀུན་འབྱུང་། བླ་མ་གསང་བ་
འདུས་པའི་ སྒྲུབ་ ཐབས་ཀྱི་ སྙིང་ པོ་ དངོས་ གྲུབ་ ཀུན་འབྱུང་། བླ་ མ་ རྡོ་ རྗེ་
འཇིགས་བྱེད་ ཀྱི་རྣལ་འབྱོར་རྒྱས་ པ་ དངོས་ གྲུབ་ ཀུན་འབྱུང་། བླ་མ་རྡོ་རྗེ་
འཇིགས་བྱེད་ཡབ་ཡུམ་ གྱི་ རྣལ་ འབྱོར་ གྱི་ སྙིང་ པོ་ དངོས་ གྲུབ་ ཀུན་ འབྱུང་།
འཇམ་དབྱངས་ཞི་ཁྲོ་སྦྲགས་སྒྲུབ་ཀྱི་སྙིང་པོའི་མན་ངག་དངོས་གྲུབ་ཀུན་འབྱུང་།
1 2



གདོང་དྲུག་གི་སྒྲུབ་ཐབས་ཀྱི་སྙིང་པོ་རྒྱལ་བ་ཤཱཀྱ་ཐུབ་པའི་སྒྲུབ་ཐབས་གཉིས་
བླ་མ་རྡོ་རྗེ་སེམས་དཔའི་རྣལ་འབྱོར་གྱི་སྙིང་པོ་དངོས་གྲུབ་ཀུན་འབྱུང་། བླ་
མའི་རྣལ་འབྱོར་བསྡུས་པ་འཇམ་དབྱངས་དཀར་པོའི་སྒྲུབ་ཐབས་བླ་མའི་རྣལ་
འབྱོར་དངོ ས་གྲུབ་ཀུན་འབྱུང་། འཇམ་དབྱངས་དམར་སེར་ལ་བརྟེན་པའི་བླ་
མའི་རྣལ་འབྱོར་དངོས་གྲུབ་ཀུན་འབྱུང་། བླ་མ་སྤྱན་རས་ གཟིགས་ཀྱི་རྣལ་
འབྱོར་གྱི་ སྙིང་ པོ་ དངོས་ གྲུབ་ ཀུན་ འབྱུང་། སྒྲོལ་ལྗང་ སྒྲུབ་ ཐབས་ གསོལ་
འདེབས་དང་བཅས་པ། སྒྲོལ་དཀར་སྒྲུབ་ཐབས། ཡེ་ཤེས་ཀྱི་མཁའ་འགྲོ་སེང་
གདོང་མའི་སྒྲུབ་ཐབས། མི་གཡོ་བའི་སྒྲུབ་ཐབས། རྟ་མགྲིན་གྱི་སྒྲུབ་ཐབས་
རྒྱས་བསྡུས་ གཉིས། ཕྱག་རྡོར་འཁོར་ཆེན་གྱི་ སྒྲུབ་ ཐབས་ དངོས་ གྲུབ་ ཀུན་
འབྱུང་། ཕྱག་རྡོར་གཏུམ་པོ་ཁྱུང་ལྔའི་སྒྲུབ་ཐབས་ཀྱི་སྙིང་པོ་མན་ངག་གིས་
རྣམ་པར་བརྒྱན་པ་དངོས་གྲུབ་ཀུན་འབྱུང་། ཡེ་ཤེས་ཁྱུང་ཁྲའི་ སྒྲུབ་ ཐབས།
རིག་སྔགས་ཀྱི་རྒྱལ་མོ་ཡི་གེ་གཅིག་མའི་སྒྲུབ་ཐབས་ཐུན་མོང་མ་ཡིན་པ་དངོས་
གྲུབ་ཀུན་འབྱུང་། བྱང་ཆུབ་ལམ་རིམ་གྱི་བླ་མའི་རྣལ་འབྱོར་དངོས་གྲུབ་ཀུན་
འབྱུང་། ལམ་རིམ་གྱི་ཟུར་འདེབས་བསྡུས་པ་དངོས་གྲུབ་ཀུན་འབྱུང་། ལྟ་
ཁྲིད་ཀྱི་སྙིང་པོ་དངོས་གྲུབ་ཀུན་འབྱུང་། དྲན་པ་བཞི་ལྡན་གྱི་ཁྲིད་ཀྱི་སྙིང་པོ་
དངོས་གྲུབ་ཀུན་འབྱུང་། ཤེས་རབ་ཀྱི་ཕ་རོལ་ཏུ་ ཕྱིན་པའི་སྙིང་པོའི་དོན་
གཅོད་ཡུལ་སྟན་ཐོག་གཅིག་མ་དངོས་གྲུབ་ཀུན་འབྱུང་། ཐུན་དྲུག་ གི་རྣལ་
འབྱོར་གྱི་སྙིང་པོ༌་དངོས་གྲུབ་ཀུན་འབྱུང་། ཐེག་ཆེན་གསོ་སྦྱོང་གི་སྡོམ་པ་ལེན་
པའི་ཆོ་ག་དངོས་གྲུབ་ཀུན་འབྱུང་། འདུལ་བའི་བསླབ་བྱ་རྒྱ་མཚོའི་སྙིང་པོ་
དངོས་གྲུབ་ཀུན་འབྱུང༌། བྱང་སེམས་ཀྱི་བསླབ་བྱ་རྒྱ་མཚོ་ལས་མདོར་བསྡུས་པ་
དངོས་གྲུབ་ ཀུན་ འབྱུང་། སྔགས་ ཀྱི་ བསླབ་བྱའི་ སྙིང་ པོ་ དངོས་ གྲུབ་ ཀུན་
）.1



འབྱུང༌། ཚེ་དཔག་མེད་ཀྱི་སྒྲུབ་ཐབས་དངོས་གྲུབ་ཀུན་འབྱུང་། ཚེ་ཁྲིད་རྡོ་
རྗེའི་རྣལ་འབྱོར་འཆི་བདག་ལས་རྒྱལ་བ་དང་། ལྷུན་པོ་རྡོ་རྗེ་ལ་གནང་བའི་ཚེ་
སྒྲུབ! སློབ་ དཔོན་བསམ་ གཏན་འོད་ཟེར་ལ་ གནང་བའི་ཚེ་ སྒྲུབ། འབར་
ལུགས་ཚེ་དབང་གི་ཆོ་ག་དངོས་ གྲུབ་ཀུན་འབྱུང་། བདེ་མཆོག་དྲིལ་བུ་པའི་
ལུགས་ཀྱི་བསྐྱེད་རིམ་དངོས་གྲུབ་ཀུན་འབྱུང་། ཐབས་ལམ་ནཱ་རོ་ཆོས་དྲུག་ལག་
རྗེས་དངོས་གྲུབ་ཀུན་འབྱུང་། འཁོར་ལོ་སྡོམ་པའི་རྫོགས་རིམ་རྣལ་འབྱོར་ཆེན་
པོ་དངོས་གྲུབ་ཀུན་འབྱུང་། དཔལ་གསང་བ་འདུས་པའི་དམར་ཁྲིད་ཀྱི་སྙིང་པོ་
དངོས་གྲུབ་ཀུན་འབྱུང་། དཔལ་རྡོ་རྗེ་འཇིགས་བྱེད་ཀྱི་ཟབ་ཁྲིད་ལག་རྗེས་དང་
བཅས་པ་དངོས་གྲུབ་ཀུན་འབྱུང་། གཤིན་རྗེའི་གཤེད་ཀྱི་བསད་ཟློག་བསྲུང་
བའི་གདམས་པ། སྐྱབས་འགྲོ་སེམས་བསྐྱེད་སྤྱན་འདྲེན་ཡན་ལག་བདུན་པ་
བྱེད་ཚུལ་དངོས་གྲུབ་ཀུན་འབྱུང་། སྐྱབས་འགྲོའི་མན་ངག་དངོས་གྲུབ་ཀུན་
འབྱུང་། ཐེག་ཆེན་ཐུན་མོང་མ་ཡིན་པའི་སྐྱབས་འགྲོའི་ཉམས་ལེན་སྙིང་པོ་
དངོས་གྲུབ་ཀུན་འབྱུང་། ཐེག་ཆེན་ཐུན་མོང་བའི་སྐྱབས་འགྲོའི་ཉམས་ལེན་གྱི་
སྙིང་པོ་དངོས་གྲུབ་ཀུན་འབྱུང་། བླ་མ་བདེ་མཆོག་ལྷན་སྐྱེས་ཡབ་ཡུམ་སྒྲུབ་
པའི་མན་ངག་གི་སྙིང་པོ་དངོས་གྲུབ་ཀུན་འབྱུང༌། བདེ་མཆོག་གི་བསྐྱེད་རིམ་
གྱི་སྙིང་པོ་བདེ་མཆོག་ལྷན་སྐྱེས་ལ་བརྟེན་ནས་ཉམས་སུ་ལེན་ཚུལ་དངོས་གྲུབ་
ཀུན་འབྱུང་། བདེ་མཆོག་གི་བསྐྱེད་རིམ་གནད་བསྡུས་དང་དེའི་གཞལ་ཡས་
ཁང་སྒོམ་ཚུལ་དངོས་གྲུབ་ཀུན་འབྱུང་། དྲིལ་བུ་ལུགས་ཀྱི་དཔལ་འཁོར་ལོ་བདེ་
མཆོག་གི་དབང་ཆོག་དངོས་གྲུབ་ཀུན་འབྱུང་། བདེ་མཆོག་དྲིལ་བུ་ལུགས་ཀྱི་
སྨོན་ལམ་ཤིས་བརྗོད། བཅོམ་ལྡན་འདས་འཁོར་ལོ་སྡོམ་པ་དྲིལ་བུ་པའི་ལུས་
དཀྱིལ་གྱི་རྫོགས་རིམ་རིམ་པ་ལྔའི་དམར་ཁྲིད་ཟབ་མོ་དངོས་གྲུབ་ཀུན་འབྱུང་།
2 1:



ཕྱག་རྒྱ་སྲོག་རྩོལ་གྱི་མན་ངག་ཐུན་མོང་མ་ཡིན་པ་སོགས་བསྐྱེད་རྫོགས་ཀྱི་ཟབ་
གནད་ཀྱི་ཡིག་ཆུང༌། ཡིག་ཆུང་གི་སྡེབས་མན་ངག་ཤིན་ཏུ་ཟབ་མོ་ཞལ་ཤེས་ཡི་
གེར་བཀོད་པ། རིམ་གཉིས་ཀྱི་དཀའ་གནད་མན་ངག་ཟབ་མོ། དང་ལ་གསང་
བ་འདུས་པའི་རྟེན་གྱི་དཀྱིལ་འཁོར་ཕྱིན་ཅི་མ་ལོག་པའི་གསལ་བྱེད། བླ་མ་
འཇམ་དབྱངས་དཀར་པོའི་སྒྲུབ་ཐབས། བླ་མ་རྡོ་རྗེ་འཆང་གི་རྣལ་འབྱོར་གྱི་
སྙིང་པོའི་མན་ངག བླ་མ་རྡོ་རྗེ་འཆང་ཡབ་ཡུམ་གྱི་སྒྲུབ་ཐབས། བླ་མ་རྡོ་རྗེ་
འཇིགས་བྱེད་ཀྱི་རྫོགས་རིམ་གྱི་མན་ངག་གི་སྙིང་པོ། བླ་མ་འཇམ་དཔལ་ཞི་
བའི་སྒྲུབ་ཐབས་ལྷག་པའི་ལྷ་ཚེ་དང་ཡེ་ཤེས་དཔག་ཏུ་མེད་པའི་སྒྲུབ་ཐབས་ཀྱི་
སྐོར་རིམ་པར་ཕྱེ་བ་ཚན་པ་བཅུ་བདུན། གྲུབ་ཆེན་ཚེམ་བུ་ལུགས་ཀྱི་སྤྱན་རས་
གཟིགས་ཀྱི་དམར་ཁྲིད་ཀྱི་སྙིང་པོ་མན་ངག་གིས་རྣམ་པར་བརྒྱན་པ་དངོས་གྲུབ་
ཀུན་འབྱུང་། གྲུབ་ཆེན་ཚེམ་བུ་ལུགས་ཀྱི་མན་ངག་སྤྱན་རས་གཟིགས་ཀྱི་དམར་
ཁྲིད་ཀྱི་སྙིང་པོ་ཉམས་ལེན་དུ་བསྡུས་པ་མན་ངག་གིས་རྣམ་པར་བརྒྱན་པ་དངོས་
གྲུབ་ཀུན་འབྱུང་། རྟ་མགྲིན་གྱི་སྒྲུབ་ཐབས་ཀྱི་རིམ་པ་ཚན་པ་གསུམ། དགེ་
བསྙེན་གྱི་སྡོམ་པ་འབོགས་ཆོག་དགེ་སློང་གི་བསླབ་བྱ་རྒྱས་པ། གཏོར་མ་བརྒྱ་
རྩའི་རིམ་ པ་ དངོས་གྲུབ་ཀུན་འབྱུང་། རྒྱལ་ བ་ བློ་ བཟང་གྲགས་ པའི་ རྣལ་
འབྱོར། ཡི་དམ་དང་ཡེ་ཤེས་འཔགས་པ་སྲུང་མར་བཅས་པ་སོགས་ལ་གཏོར་མ་
འབུལ་བའི་ཆོ་ག ཚ་བསུར་ གསུར་》གྱི་རིམ་པ། བླ་མ་ཕྱག་དྲུག་ཡེ་ཤེས་
མགོན་པོའི་རྣལ་འབྱོར་གྱི་རིམ་པར་ཕྱེ་བ་དངོས་གྲུབ་ཀུན་འབྱུང་ཚན་པ་བཞི།
མགོན་དཀར་ཡིད་བཞིན་ནོར་བུའི་སྒྲུབ་ཐབས། གྲིབ་སེལ་མགོན་པོའི་གནད་
འབེབས། མྱུར་མཛད་ཡེ་ཤེས་མགོན་པོའི་ཆོས་སྐོར་གྱི་བླ་མ་བརྒྱུད་པའི་རིམ་
པ། དཔལ་མགོན་སྡེ་ལྔ་ལ་མཆོད་གཏོར་འབུལ་ཚུལ་འཁྱེར་བདེ་བ། ཆོས་སྐྱོང་
） |:



སྤྱི་ལ་གཏོར་མ་འབུལ་ཚུལ། བླ་མ་འཇམ་དཔལ་གཤིན་རྗེའི་གཤེད་དང་སྐྱེས་བུ་
གསུམ་གྱི་ཆོས་སྐྱོང་བསྟེན་ཚུལ། དཔལ་ལྡན་ལྷ་མོ་རྡོ་རྗེ་རབ་བརྟན་མ་ ལ་
མཆོད་གཏོར་འབུལ་ཚུལ་གྱི་རིམ་པ་ཚན་པ་གསུམ། གཏེར་དུང་གི་ལོ་རྒྱུས།
གྲུབ་ཆེན་མི་ཏྲའི་ལམ་སྲོལ་སྙིང་པོ་དོན་གསུམ་ཞེས་གྲགས་པ་སྤྱན་རས་གཟིགས་
སྒྲུབ་པའི་མན་ངག་གི་སྙིང་པོ། ལྟ་ཁྲིད། བཅོམ་ལྡན་འདས་མི་འཁྲུགས་པ་ལ་
བརྟེན་ནས་སྒྲིབ་པ་སྦྱོང་ཚུལ། ཕྱག་དྲུག་སྒྲུབ་སྐོར་ལ་མགོན་པོ་བྲམ་ཆེན་གྱི་
སྒྲུབ་ཐབས། ལྷ་བཞི་དྲིལ་སྒྲུབ། མགོན་པོ་ཚེ་བདག་གི་སྒྲུབ་ཐབས། མགོན་
པོ་དབང་རྒྱལ་ སྒྲུབ་ཐབས། ཡེ་ ཤེས་མགོན་པོ་ གསང་སྒྲུབ། མགོན་པོ་ཡིད་
བཞིན་ནོར་བུའི་སྒྲུབ་ཐབས་རྗེས་གནང་འཁོར་ལོའི་མན་ངག་དང་བཅས་པ་།
གྲིབ་སེལ་དབང་འདུས། གནད་འབེབས། རྟེན་གཞི་ གནད་ གསུམ། ཡང་
དབང་འདུས་དང་ནང་སྒྲུབ། ཧཱུྃ་དྲུག་གི་ཞལ་ཤེས་དམིགས་སྐོར། སྙིང་ཞུགས་
འཕོ་བ་ཞལ་ཤེས་དང་བཅས་པ་རྒྱས་བསྡུས། བླ་མ་མགོན་པོ་དབྱེར་མེད་ཀྱི་
ཞལ་ཤེས་གཉིས། ལས་སྦྱོར་དང་གྲིབ་སེལ་གྱི་དམིགས་སྐོར། དམ་ཅན་གཤིན་
རྗེའི་རྒྱལ་པོའི་ སྒྲུབ་ཡིག་རྒྱས་འབྲིང་བསྡུས་ གསུམ། གཤིན་རྗེ་ དཀར་ སེར་
དམར་པོ་ལ་བརྟེན་པའི་ཞི་རྒྱས་དབང་གསུམ་གྱི་མན་ངག གཤིན་རྗེ་དམར་པོ་
ལ་བརྟེན་པའི་དབང་གི་འཕྲིན་ལས་སྒྲུབ་ཚུལ། གཤིན་རྗེ་དཀར་སེར་སྦྲགས་
སྒྲུབ་ལ་བརྟེན་པའི་ཞི་རྒྱས་དངོས་གྲུབ་སྒྲུབ་པའི་མན་ངག ལྷ་མོ་ཕྱག་བཞི་མའི་
སྒྲུབ་ཐབས༔ མ་རིག་རྡོ་རྗེ་རབ་བརྟན་མ་ལ་མཆོད་གཏོར་འབུལ་ཚུལ། ཆོས་
སྐྱོང་སྤྱིའི་བསྐུལ། བྲུལ་གཏོར་གྱི་ཆོ་ག གཏོར་མའི་བསྔོ་བ། ཆུའི་བཅུད་ལེན་
གྱི་སྙིང་པོ། བྲིས་སྐུ་མཐོང་བ་དོན་ལྡན་འབྲི་ཚུལ། རྟེན་འ་་གཟུངས་གཞུག་
འབུལ་ཚུལ་སོགས་ཉེ་བར་མཁོ་བའི་རིམ་པ། བཀྲ་ཤིས་ལྷུན་པོར་བཤེས་གཉེན་



བྱོན་པ་དང་འབྱོན་འགྱུར་གྱི་བཤེས་གཉེན་ལུང་བསྟན། སྙིང་པོའི་མན་ངག་གི་
དོགས་གཅོད་དང་སྤྲུལ་སྐུ་བསོད་ནམས་རྒྱ་མཚོའི་ལུང་བསྟན། རྗེ་བླ་མའི་
བསྟན་པའི་གནས་ཚད། ཀུན་མཁྱེན་ལེགས་དོན་པའི་གསང་མཚན་གྱི་དོགས་
གཅོད་འཕྲོས་དང་བཅས་པ། ལུང་བསྟན་གདམས་ངག་མ་བཀའ་རྒྱ་བཏབ་པ་
འཕྲོས་དང་བཅས་པ། ཤཱནྟི་པ་བློ་གྲོས་རྒྱལ་མཚན་ལུང་བསྟན་པ། ཆབ་མདོ་
ཆོས་རྗེ་མི་གཡོ་སྙིང་པོའི་ཞུས་ལན། ལུང་བསྟན་གསང་བའི་མེ་ལོང་ལས་དགེ་
ལྡན་བསྟན་འཛིན་ཇི་ལྟར་འབྱུང་བ་ཚེ་ལོང་ཙམ་གྱི་ལུང་བསྟན་པ། རྗེ་དགེ་
འདུན་བློ་བཟང་གི་ཞུས་ལན། མཁས་གྲུབ་ལེགས་པ་དོན་གྲུབ་ཀྱི་རྣམ་ཐར།
ལེགས་པ་དོན་གྲུབ་ཀྱི་གསང་བའི་རྣམ་ཐར། རྗེ་སྐྱབས་མཆོག་དཔལ་བཟང་གི་
རྣམ་ཐར་དང་གསང་བའི་རྣམ་ཐར། བསྔོ་བའི་རིམ་པ། ལྟ་བའི་ཡིག་ཆུང་།
འཇམ་དབྱངས་དམར་སེར་ལ་བརྟེན་པའི་བླ་མའི་རྣལ་འབྱོར། བླ་མ་འཇིགས་
བྱེད་ཡབ་ཡུམ་གྱི་རྣལ་འབྱོར་གྱི་སྙིང་པོ། ཆོས་རྒྱལ་ནང་སྒྲུབ་འཁོར་བཅས་ཀྱི་
སྒྲུབ་ཡིག་འབྲིང་པོ་རྣམས་མཛད་དོ། །
བཅུ་དགུ། དགོངས་པ་ཆོས་དབྱིངས་སུ་ཐིམ་ཚུལ།
༈ དེ་ལྟར་རྒྱལ་བ་དབེན་ས་པ་ཆེན་པོས་སྐུ་དངོས་ ཀྱིས་གདུལ་བའི་
མཛད་པ་མཐར་ ཕྱིན་པར་མཛད་ནས། དཔའ་བོ་གཡུལ་ ལས་ རྒྱལ་ བའམ།
དེད་དཔོན་ནོར་བུ་ལོན་ནས་རང་ཡུ་ལ་དུ་ལོག་པ་ལྟར་དུ། ཚེར་མ་ལ་བརྟེན་
པའི་བརྙེལ་ སྙུན་ཚུལ་ཅུང་ཟད་བསྟན་པའི་མུ་ནས། རྗེ་བཙུན་བླ་མ་དམ་པ་
སངས་རྒྱས་ཡེ་ཤེས་ཉིད་ཀྱི་རྒྱལ་ཚབ་ཏུ་མངོན་པར་དབང་བསྐུར་ཏེ་ ཟད་བྱེད་
ཅེས་པའི་ལོ་ཆོ་འཕྲུལ་ཟླ་བའི་ཉེར་གསུམ་ལ་ཐ་མལ་གྱི་གཟུགས་སྐུའི་བཀོད་པ་



ཆོས་ཀྱི་དབྱིངས་སུ་བསྡུ་བར་མཛད། དེའི་ཚེ་དགུང་ཞག་མ་གྲོལ་གྱི་བར་དུ་
ནམ་མཁའ་ལས་ལྷ་རྣམས་ཀྱི་མེ་ཏོག་གི་ཆར་འབེབས་པ་དང༌། འཇའ་འོད་ཀྱི་
བླ་བྲེ་ཕྱོགས་མཚམས་སུ་བྲེས་པ་ལ་སོགས་པ་སྐྱེ་བོ་ཀུན་གྱི་ཡིད་འཕྲོག་པའི་ལྟས་
དང་མཚན་མ་ངོ་མཚར་བ་བསམ་གྱིས་མི་ཁྱབ་པ་བྱུང་བར་གྱུར་ཏོ། །
དེ་ནས་དད་ལྡན་ཐམས་ཅད་ཀྱིས་སྐུ་གདུང་རིན་པོ་ཆེ་ལ་ཕྱི་ནང་གསང་
བ། དེ་ཁོ་ན་ཉིད་ཀྱི་མཆོད་པ་ཚད་མེད་པས་མཆོད་དེ་སྨོན་ལམ་བཏབ་ནས་
འཇམ་མགོན་སྙན་བརྒྱུད་ཀྱི་བསྟན་པ་ནམ་ཡང་མི་ཉམས་པར་འཕེལ་བའི་རྟེན་
འབྲེལ་དུ་སྐུ་གདུང་རིལ་པོར་མ་ཉམས་པ་དབེན་ས་ཆོས་ཀྱི་ཕོ་བྲང་ཉིད་ན་ལྷ་
དང་བཅས་པའི་འགྲོ་བ་ཡོངས་ཀྱི་བསོད་ནམས་ཀྱི་ཞིང་དུ་བྱིན་རླབས་ཀྱི་གཟི་
འོད་འབར་བར་བཞུགས་སོ། །
དེས་ན་བྱང་ཆུབ་ལམ་གྱི་རིམ་པ་ལ་བློ་སྦྱོང་བར་འདོད་པ་རྣམས་ཀྱིས་
རྒྱལ་བ་དབེན་ས་པ་ཆེན་ པོ་ བློ་ བཟང་དོན་གྲུབ་ལ་ གསོལ་བ་འདེབས་ཤིང་།
བདག་ཉིད་ཆེན་པོ་འདིའི་རྣམ་ཐར་ལྟར་ཚེ་འདིའི་བྱ་བྱེད་བྱིས་པའི་རོལ་རྩེད་
དང་འབྲས་བུ་མེད་པའི་སྦྱིན་པ་སྦྱར་བ་དང་སྨོན་པའི་ཟློས་གར་ལྟར་བལྟས་ཏེ་
ཚེ་འདིའི་འཁྲི་བ་ཆོད་པ་ཞིག་བྱ་བ་དང༌། འཁོར་བའི་ཕུན་ཚོགས་དུག་སྦྲུལ་གྱི་
གདེངས་ཀའི་གྲིབ་བསིལ་ལྟར་ཡིད་བརྟན་མི་རུང་བ་གནོད་པ་ ་ དུ་མའི་འབྱུང་
གནས་སུ་བལྟས་ཏེ་སྲིད་པ་མཐའ་དག་ལ་ཞེན་པ་ལོག་པའི་ངེས་འབྱུང་བཅོས་མ་
མིན་པ་ཞིག་བསྐྱེད་པ་དང་། བདག་པས་གཞན་གཅེས་པའི་བྱང་ཆུབ་ཀྱི་སེམས་
རིན་པོ་ཆེ་རྒྱུད་ལ་བསྐྱེད་ཅི་ཐུབ་བྱ་བ་དང་། ཆོས་ཐམས་ཅད་སྣང་ཞིང་སྟོང་པ་
སྟོང་ཞིང་སྣང་བའི་རྟེན་འབྲེལ་ཟབ་མོའི་ཚུལ་ལ་ངེས་པ་གཏིང་ཚུགས་པ་ཞིག་
བཙལ་ལ་གང་སྣང་སྒྱུ་མའི་རྣམ་རོལ་ཏུ་བལྟ་བ་དང་། ཟབ་ལམ་བླ་མ་ལྷའི་རྣལ་
21



འབྱོར་ལམ་ གྱི་ སྲོག་ ཏུ་ བྱས་ ཏེ་ བསྐྱེད་རྫོགས་ཟུང་འབྲེལ་ ལ་ སློབ་ པ་ དང་།
སྒྲུབ་པ་མཐར་ཕྱིན་པ་ཞིག་བྱ་བ་ལ་སྐྱེས་བུའི་རྩལ་ཅི་ཡོད་ཀྱིས་འབད་ཅིང་ཐ་ན་
སྨོན་ལམ་གྱི་ཡུལ་དུའང་བྱས་ཏེ་བློ་སྦྱང་བར་བྱའོ། །



༄༅༅། །རྒྱལ་བ་དབེན་ས་པ་བློ་བཟང་དོན་གྲུབ་ཀྱི་
རྣམ་པར་ཐར་བ་བསྡུས་པ་བཞུགས་སོ། །
དང་པོ། བསྟོད་པག་མཛད་པ།
བློ་བཟང་པ་མཐའ་བྲལ་བའི་མཁའ་ }
ཟབ་དོན་ཉི་ཟླའི་ཐིག་ལེས་སྒེག ། །
ལྷུན་གྲུབ་འཕྲིན་ལས་འོད་རིས་བརྒྱས། །
མཛེས་ལྡན་སྲིད་གསུམ་ཁོངས་ལས་རྒྱལ། །
གང་གི་དྲིན་གྱིས་ལམ་བཟང་ལ། །
རེག་པའི་དམ་པ་དེ་དག་ལས། །
གྲུབ་པའི་གཏམ་སྙན་གསར་པ་འདི། །
ཐོས་པ་ཇི་བཞིན་བདག་གིས་སྤྲོ། །
ད་ནི་རྗེ་བཙུན་ཐམས་ཅད་མཁྱེན་པ་་དབེན་ས་པ་ཆེན་པོ་འི་མཛད་པའི་
ཕྱོགས་ཙམ་ཞིག་རྗེ་བཙུན་དེ་ཉིད་ཀྱི་སེང་གེའི་སྒྲས་འཁོར་གྱི་ཚོགས་ལ་བཀའ་
བསྩལ་པ་དག བདག་གིས་དཔལ་ལྡན་བླ་མ་དམ་པའི་གསུང་ལས་ཐོས་པ་སྒོ་
སྐུར་སྤངས་ཏེ་གཏམ་དུ་བྱ་བ་ལ་ཉེ་བར་ཞུགས་སོ། །
གཉིས་པ། སྐུ་བལྟམས་པའི་ཚུལ།
༈ དེ་ལ་གྲུབ་པའི་དབང་ཕྱུག་འདི་ཉིད་འཁྲུངས་པའི་ཡུལ་ནི། སྔོན་
༡༡ ༽



དུས་འོ་སྐོལ་ཁ་བ་ཅན་པ་རྣམས་ཀྱི་སྤྱི་རྗེ་འཕགས་པ་འཇིག་རྟེན་དབང་ཕྱུག་
རྒྱལ་པོའི་ཚུལ་བཟུང་ནས། ཡེ་ཤེས་སྒྱུ་མ་སྤྲུལ་པས་བཞེངས་པའི་ གཡས་རུ་
གཙང་འགྲམ་བདེ་རྒྱས་བྱེ་མ་གླིང་གི་གཙུག་ལག་ཁང་དང་འདབས་ཆགས་པ་ན།
ཆུ་བོ་ལོ་ཧི་ཏ་དལ་གྱིས་འབབ་པའི་འགྲམ་ལྷ་ཁུག་ཅེས་བྱ་བའི་ཡུལ་གྱི་ཕུ་དབེན་
ས་ཞེས་པ་དམ་པ་དུ་མས་བྱིན་གྱིས་བརླབས་པ་ཞིག་གོ །རྗེ་འདིའི་གདུང་རུས་
ནི། མདོངས་ཡིན་ལ། ཁྱད་པར་འདི་པའི་རྒྱུད་པ་ལ་དམ་པ་མུ་ཏིག་གི་ཕྲེང་བ་
ལྟར་སྤེལ་ལེགས་སུ་བྱོན་པ་ནི། བླ་མ་ཚེའི་རིག་འཛིན་ཞེས་པ་གསང་སྔགས་
རྙིང་མའི་ལུགས་ལ་ཆོས་མཁས་ཤིང་གྲུབ་པ་སྐུ་དུང་ཚེ་ཁང་སོགས་སུ་རྩེ་གཅིག་
ཏུ་བསྒྲུབས་པས་དབུ་སྐྲའི་ལན་བུ་ལྕགས་སྒྲོག་དངོས་སུ་གྱུར་ནས་སྐྱེ་བོ་ཀུན་ངོ་
མཚར་དུ་འཛིན་པ་དང་། ཁྱད་པར་རྡོ་རྗེ་རབ་བརྟན་མ་ཕྱག་རྒྱུར་གྱུར་ནས་
བྲན་བཞིན་དུ་བཀའ་བསྒྲུབ་པ་ཞིག་བྱུང་ཞིང་། གཞན་ཡང་གྲུབ་པ་སེང་གེ་
དང་། བསྟན་པ་རྡོར་ལ་སོགས་པ་རིག་པ་འཛིན་པའི་ས་བརྙེས་པའི་རྙིང་མའི་
སྔགས་འཆང་མང་པོ་དང་། བཀའ་བརྒྱུད་ཕྱོགས་ཀྱི་གྲུབ་ཐོབ་ཏུ་གྲགས་པ་རས་
ཆེན་དཔལ་འབྱོར་བཟང་པོ་བ་རྣམས་བྱོན་ལ། ཁྱད་པར་ཆོས་ཀྱི་རྗེ་བསོད་
ནམས་ཕྱོགས་ཀྱི་གླང་པོ་ཞུ་བ་དེ་ཉིད་ཀྱང་རྗེ་འདིའི་མེས་པོ་ཡིན་ནོ། །( མཚམས་
འདིར་ཆོས་རྗེ་བསོད་ནམས་ཕྱོགས་གླང་གི་རྣམ་ཐར་ཤིན་ཏུ་བསྡུས་པ་ཞིག་དང་། ཆོས་ཀྱི་
ཐུན་མཚམས་ སུ་ དྲིས་ལན་ གྱི་ ཚུལ་ དུ་ གསུངས་ པའི་ བརྩམས་ཆོས་ཚིགས་བཅད་མ་ཞིག་
བཞུགས་པ་གཞུང་འདི་ནས་བདམས་ཏེ་གོང་དུ་བཀོད་ཟིན། སྒྲིག་པ་པོས། ）
དེ་ལྟ་བུའི་དམ་པའི་རིགས་སུ་ཡབ་བསོད་ནམས་རྡོ་རྗེ་ཞེས་གྲགས་པ་ཡ་
རབས་ཀྱི་སྤྱོད་ཚུལ་གྱི་གཟི་བྱིན་དུ་མས་མཛེས་པ་དང་། ཡུམ་དཔལ་འཛོམས་
སྐྱིད་ཞེས་པ་གཟུགས་དང་ལང་ཚོ་ཕུན་སུམ་ཚོགས་པའི་ཡབ་ཡུམ་དེ་གཉིས་ཀྱི་



སྲས་སུ་བསམས་བཞིན་དུ་ཁྲོ་བོ་ཞེས་པ་ཤིང་མོ་གླང་གི་ཟླ་བ་དང་པོའི་དཀར་
ཚེས་བཅུ་ལ་ངོ་མཚར་བའི་ལྟས་དང་བཅས་ཏེ་སྐུ་བལྟམས། བལྟམས་མ་ཐག་ཏུ་
མ་གྱུར་སེམས་ཅན་ཐམས་ཅད་སྙིང་རེ་རྗེ་ཨོཾ་མ་ཎི་པདྨེ་ཧཱུྃ། ཞེས་ཡི་གེ་དྲུག་པའི་
སྒྲ་བསྒྲགས་པས། ཡུམ་གྱིས་འདི་ལྟར་སྐྱེས་མ་ཐག་ཏུ་གཏམ་སྨྲ་བ་ནི་མི་རིགས་
པའོ་སྙམ་དུ་མི་གཙང་བའི་རང་བཞིན་གྱི་གདན་ཧྲིལ་གྱིས་བདག་ཉིད་ཆེན་པོའི་
དབུ་ལ་གཡོགས་ཏེ་བཞག དེའི་སྟོབས་ཀྱིས་མཐར་ན་ཚོད་མཉམ་པའི་བྱིས་པ་
གཞན་དག་གཏམ་སྨྲ་བ་ལ་མངོན་དུ་ཕྱོགས་པའི་ཚེ་དམ་པ་འདིའི་གསུང་འབྱིན་
དཀའ་བར་གྱུར་ཅིང་། ལྗགས་འཐེན་དང་ཞལ་འཆོས་ཀྱི་རྣམ་པ་དེ་ཡང་དངོས་
སུ་དེ་ལ་བརྟེན་ནས་བྱུང་བར་རྗེ་རང་ཉིད་ཀྱིས་གསུངས་གསུང་། དེ་ལྟར་ཡང་
བསྟོད་པ་ལས།
སྐལ་བཟང་ཡུམ་གྱི་ལྷུམ་ཞུགས་བལྟམས་པའི་ཚེ། །
འགྲོ་ལ་བརྩེ་བའི་སྙིང་རྗེའི་སྒྲ་དབྱངས་བསྒྲགས། །
གྲུབ་པའི་གདུང་མཆོག་འཛིན་པའི་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
དེ་ནས་དགེ་འཕེལ་གྱི་མཁན་ཆེན་ལགས་བློ་པས་མཚན་མགོན་པོ་སྐྱབས་
སུ་བཏགས། བྱིས་པའི་གནས་སྐབས་སུ་ཡང་གཞོན་ནུ་ཀུནྡ་ལྟར་དཀར་ཞིང་
ཡིད་དུ་འོང་བ་བལྟ་བས་ཆོག་མི་ཤེས་པ། ཉོན་མོངས་པ་དང་འདྲེས་པ་བག་
མེད་པའི་སྤྱོད་ཚུལ་རྒྱང་བསྲིངས་ཤིང་། ཡ་རབས་དམ་པའི་མཛད་པ་དང་
མཐུན་པར་སྟོན་པས། སྐྱེ་བོ་ཀུན་གྱིས་མཐོང་ན་དགའ་ཞིང་འགྲོགས་ན་བདེ་བ་
ཞིག་ཡོད་ལ། ལོ་ལྔ་དྲུག་ཙམ་བཞེས་པ་ན། མ་ཡར་མོ་ཤིན་ཏུ་སྡང་བའི་བསམ་



སྦྱོར་དང་ལྡན་པ་ལ། འདི་ལྟ་བུའི་སེམས་ཅན་མ་རུངས་པ་དང་འགྲོགས་པ་ནི་
རང་གཞན་ གྱི་ དགེ་ བའི་ ཆོས་ ཉམས་ པར་ བྱེད་ པའོ། ། སྙམ་ དུ་ ཐུགས་ ལ་
བརྣགས་ཏེ་ཡུལ་དེའི་ཤར་ཕྱོགས་ན་ས་ཕུག་གཞན་གྱིས་རྙེད་དཀའ་བ་ཞིག་ཡོད་
ངས། བདག་ཉིད་གཅིག་པུར་ཞག་ལྔ་དྲུག་ཙམ་རེ་བསྡད་པས་ཡང་ཡང་འཚོལ་
དགོས་པ་ཞིག་ཡོད་གསུང་། གཅིག་ཏུ་དབེན་པ་ལ་མངོན་པར་དགྱེས་པ་ཞིག་
དེ་འདྲ་བའི་གཞོན་ནུར་གྱུར་པ་ཉིད་ནས་རང་འཁྲུངས་སུ་ཡོད་ཅིང་། དེ་དུས་
ནས་བཅོམ་ལྡན་འདས་ཐུབ་པའི་དབང་པོ་དང༌། རྒྱལ་བ་འཇམ་དཔལ་སྙིང་
པོའི་ཞལ་ གཟིགས་ ཤིང་། བྱིན་གྱིས་བརླབས་པའི་སྣང་བས་ དུས་འདའ་བ་
དང༌། དགུང་ལོ་བརྒྱད་བཞེས་པ་ན། ནུབ་གཅིག་སེག་རིའི་རྩེ་ནས་ཟླ་བའི་
དཀྱིལ་འཁོར་ཉ་གང་བ་གཅིག་ཤར་བྱུང་བས་རང་ཉིད་ཀྱི་སྐུ་ལ་དར་དཀར་གྱི་
གོས་དང་རིན་པོ་ཆེའི་རྒྱུན་གྱིས་བརྒྱན། རྡོར་དྲིལ་འཛིན་པས་ཟླ་བ་དེ་ལ་
བཞུགས་ཏེ་ དྲིལ་བུ་གསིལ་བའི་སྒྲས་འཇིག་རྟེན་གྱི་ ཁམས་ ཁྱབ་པ་ཞིག་རྨིས་
གསུངས་ཏེ། བསྟོད་པར། །
བླ་མ་མཆོག་དང་ལྷག་པའི་ལྷ་རྣམས་ཀྱིས། ། །
འགྲོ་བའི་དཔལ་མགོན་མཆོག་ཏུ་ཉེར་གཟིགས་ནས། །
གཞོན་ནུའི་དུས་ནས་བྱིན་བརླབས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་
སོ། ། །
གསུམ་པ། རབ་བྱུང་གི་སྡོམ་པ་བཞེས་པ།
༈ དེ་ནས་སྔོན་ལན་ཅིག་མ་ཡིན་པར་གོམས་པའི་བག་ཆགས་བཟང་
'）;) ;



པོའི་མཛའ་བ་ཡོངས་སུ་བརྟས་པས། འཁོར་བ་མཐའ་དག་མེ་འབར་བའི་ཀློང་
ལྟར་གཟིགས་པའི་ངེས་འབྱུང་གི་བསམ་པ་ཤུགས་དྲག་པོས་རབ་ཏུ་བྱུང་བའི་
ཐབས་ཇི་ལྟར་ཞེས་ ཉིན་བཞིན་བསམས་པས། མཐར་དགུང་ལོ་བཅུ་གཅིག་
བཞེས་པའི་དགུན། ཆོས་འཁོར་དབུས་སྡིངས་ཀྱི་དགོན་པར་ཆོས་རྗེ་ལྷ་རི་རྩེ་པ་
གྲགས་པ་དོན་གྲུབ་པས་མཁན་པོ་དང༌། ཞལ་སྔ་ནས་ཚུལ་ ཁྲིམས་རིན་ཆེན་
པས་སློབ་ དཔོན་ མཛད། གནས་ བརྟན་ ཆོས་ ཀྱི་ རྒྱལ་ མཚན་ དང་། རབ་
འབྱམས་པ་ལེགས་པ་སོགས་ཁ་སྐོང་བར་འོས་པ་དད་བའི་དགེ་འདུན་ཡོངས་སུ་
རྫོགས་པའི་དབུས་སུ་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་མཚན་ཡང་བློ་
བཟང་དོན་གྲུབ་ཅེས་བྱ་བར་གསོལ་ཏེ། བསྟོད་པར་ཡང་།
རྗེ་བཙུན་དམ་པ་གྲགས་པའི་མཚན་ཅན་གྱིས། །
བློ་བཟང་དོན་གྲུབ་ཅེས་བྱར་མཚན་གསོལ་ནས། །
བསྟན་ལ་རབ་ཏུ་བྱུང་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །དེ་ལྟར་ལྷ་དང་བཅས་པའི་འཇིག་རྟེན་མཐའ་དག་གི་ཡོན་གནས་
དམ་པ་ཐུབ་པའི་དབང་པོ་གཉིས་པ་ལྟ་བུར་གྱུར་ཅིང་། དེའི་ཚེ་མཁན་སློབ་
དགེ་འདུན་དང་བཅས་པ་ཡང་རབ་སྟོན་གྱ་ནོམ་པའི་འབུལ་ནོད་ཡང་དག་པ་
དང་བཅས་པས་ཚིམ་པར་མཛད་དོ། །དེ་ལྟར་ཡང་རང་ཉིད་ཀྱི་གསུང་ལས།
ཕག་ལོ་རྟ་ཟླའི་ཚེས་བཅུ་ལ། །
སོ་སོ་ཐར་པའི་སྡོམ་པ་བླངས། །
སངས་རྒྱས་བསྟན་ལ་ཞུགས་པ་དང༌། །
ངུར་སྨིག་རྒྱལ་མཚན་བསྐྱོན་པ་མཉམ། །ཞེས་གསུངས། དེ་དག་ལ་



འདི་སྐད་ཅེས་བྱ་སྟེ།
གངས་ཁྲོད་དགེ་མཚན་གསར་པའི་ཟླ་ཚེས་ནི། །
ཉ་གང་རི་བོང་འཛིན་པར་སྒྱུར་བའི་ཐབས། །
ཐུགས་རྗེའི་དབང་པོའི་ཡེ་ཤེས་སྒྱུ་འཕྲུལ་གྱིས། །
ངོ་མཚར་ཐིག་ལེ་བཀྲ་བའི་གཙུག་ལག་ཁང་། །
གང་དང་འདབས་ཆགས་ཀླུང་ཆེན་ལོ་ཧི་ཏ། །
པ་ཏྲའི་འཛུམ་འཁྱིལ་ལྟར་འབབ་ཉི་མའི་བུའི། །
ཕྱོགས་ཀྱི་རིན་ཆེན་བརྒྱ་ཕྲག་འཛིན་མའི་གཞིར། །
ས་ལེ་སྦྲམ་གྱི་འཕྲེང་བ་ལྟར་མཛེས་པའི། །
དམ་པ། ས་རིམ་བཞིན་བཟུང་བའི་རིགས་སུ་ནི། །
དོན་ཀུན་གྲུབ་པ་གཞན་བཞིན་སྐལ་བཟང་བྱས། །
གང་གི་ཐབས་ཀྱི་རྫིང་ལ་ཤེས་རབ་འཕན། །
ཤུགས་དྲག་བརྩོན་པའི་དྲི་བཞོན་གྱིས་བསྐྱོད་པས། །
མི་བཟང་འཁོར་བ་ཧ་ལའི་སཱ་ག་རའི། །
ཕ་རོལ་ཐམས་ཅད་མཁྱེན་པའི་གླིང་སོན་ཀྱང་། །
ངལ་བ་བརྒྱ་ཕྲག་གིས་རྩེན་ལུས་ཅན་དོན། །
ངོ་མཚར་སྤྲུལ་པའི་གར་གྱིས་མངོན་དགྱེས་པ། །
དམ་པ་རྣམས་ཀྱི་སྤྱོད་ཚུལ་ཨེ་མ་མཚར། །
བུང་བ་གཞོན་ནུ་ཁ་ཆེའི་སྐྱེད་ཚལ་ལས། །
འདབ་བརྒྱའི་ཚལ་དབུས་གཞན་དུ་འཇུག་པ་ལྟར། །
ཐབས་ལ་མཁས་པས་བདག་ཉིད་ཆེན་པོ་རྣམས། །



བསམས་བཞིན་རྒྱུད་ལྔའི་སྲིད་དུ་ཅི་ཡང་འཇུག །
དེ་ཡང་བློ་བཟང་རྒྱལ་བ་གཉིས་པ་ཡི། །
དགོངས་དོན་སྐལ་བཟང་རྣམས་ཀྱི་དགའ་སྟོན་དུ། །
གྲུབ་པ་མཆོག་སྟེར་བླ་ན་མེད་པ་གང༌། ། །
རྒྱལ་ཀུན་མཁྱེན་བརྩེའི་པིར་གྱིས་བྲིས་པ་བཞིན། །
ཉོན་མོངས་འདོད་པའི་རང་བཞིན་བྱིས་པའི་སེམས། །
མི་གཙང་མངལ་སྤྱི་རྒྱ་དང་ལྷན་ཅིག་གྲོལ། །
ཚེ་རབས་དུ་མར་ཡོངས་སུ་འདྲིས་བྱས་པའི། །
ཐར་པའི་ལམ་དང་རྗེས་མཐུན་ཡོན་ཏན་ཚོགས། །
སྐྱེ་བས་ཐོབ་པའི་ངོ་མཚར་ཅི་ཡང་འཛིན། །
སྐྱེས་ཙམ་ཉིད་ནས་སྙིང་རྗེའི་དད་ཅན་གྱིས། །
སྙིང་པོའི་རྒྱུད་མངས་ལྟར་བཅས་འགྲོ་བ་ཡི། །
རྣ་བའི་བཅུད་ལེན་བཞིན་དུ་ལེགས་པར་བསྒྲེངས། །
གཞོན་ནུ་ཉིད་ནས་ཡིད་ཀྱི་མེ་ལོང་ངོས། ། །
ལྷ་དང་བླ་མའི་སྣང་བས་མངོན་རྩེན་ཞིང་། །
བྱིན་རླབས་ལྷ་ཡི་ཆུ་བོ་བརྒྱ་ཕྲག་གིས། །
ཡིད་ཀྱི་བུམ་བཟང་ཡངས་པ་རྣམ་པར་སྤངས། །
ལང་ཚོ་གསར་པའི་པདྨོ་ཆེས་ཕྲ་ཡང་། །
སྙིང་སྟོབས་ཟེའུ་འབྲུ་རྒོད་པའི་དགའ་ཚལ་དུ། །
ངེས་འབྱུང་སྦྲང་རྩིའི་ཟིལ་དངར་བཅུད་ཆགས་པས། །
སྤོང་སེམས་བུང་བའི་འཕུར་ལྡིང་རོལ་བ་འཛིན། །
» }}



བླ་གོས་ཐུན་མཚམས་དྲ་བའི་ལྷབ་ལྷུབ་ནི། ། །
གང་སྐུ་གསེར་གྱི་ས་འཛིན་ལ་ཆགས་པ། །
མཐོང་བའི་མོད་ལ་མཐོ་རིས་དབང་པོ་ཡང་། །
ཡ་མཚན་མིག་སྟོང་ཕྱེ་ནས་བལྟ་བ་བཞིན། །ཞེས་བྱའོ། །
བཞི་པ། དབུས་གཙང་མཁས་གྲུབ་དུ་མའི་མདུན་ནས་གདམས་ངག་
ཟབ་མོ་གསན་ཚུལ།
༈ དེ་ནས་དབྱར་ཆོས་ལ་དགེ་འཕེལ་དུ་ཕེབས་པ་ན། སློབ་དཔོན་ཚུལ་
རིན་པས་ཚུལ་ཁྲིམས་སྒང་གི་གདན་ས་བཞག་སྟེ་འབྲས་སྤུངས་ལ་ཕེབས་པ་དང་
ཐུག་ནས། འབྲས་སྤུངས་སུ་མཁན་པོ་དང་སློབ་དཔོན་རིན་པོ་ཆེའི་ཞབས་ཕྱིར་
བསྙགས་ཏེ་བྱོན། དེ་ནས་དབྱར་སྟོན་སྦྲེལ་ནས་བཞུགས་ཏེ་ཆོས་སྤྱོད་ཀྱི་རིམ་པ་
ཅི་རིགས་པ་ཐུགས་ལ་ཆུད་པར་མཛད། རྗེ་ལྷ་རི་པ་ལ་བྱང་ཆུབ་ལམ་གྱི་རིམ་པ་
དང་། དཔེ་ཆོས་རིན་སྤུངས་སོགས་ཀྱི་བཀའ་ཆོས་དུ་མ་དང་། དཔལ་ལྡན་
དུས་ཀྱི་འཁོར་ལོ་དང༌། བཅོམ་ལྡན་འདས་རྡོ་རྗེ་འཇིགས་བྱེད་ཀྱི་དབང་བཞི་
ཡོངས་སུ་རྫོགས་པའི་བཀའ་དྲིན་ཡང་དག་པར་ནོད་ནས། རྡོ་རྗེ་ཐེག་པའི་སྒོ་
ནས་དང་པོར་སྨིན་པར་མཛད་དེ་གཡུལ་ ཐོན་མཚམས་སུ་དབེན་སར་ཕེབས།
སླར་རི་བོ་དགེ་འཕེལ་དུ་ཆོས་ཀྱི་རྗེ་བློ་གྲོས་རྒྱལ་མཚན་པའི་དྲུང་དུ་གསང་བ་
འདུས་པ་མི་བསྐྱོད་པའི་དབང་བཞི་ རྩ་སྔགས་ཀྱི་ལུང་། རྡོ་རྗེ་མི་འཁྲུགས་
པའི་དབང་རྗེས་གནང་། གཟུངས་ཀྱི་ལུང་དང་བཅས་པ། སྨན་བླའི་རྗེས་
གནང་ལུང་དང་བཅས་པ། སྣར་ཐང་བརྒྱ་རྩའི་རྗེས་གནང་ལུང་དང་བཅས་པ་
ཡོངས་སུ་རྫོགས་པ་གསན།
2:37



དེའི་དགུན་བཀྲ་ཤིས་ལྷུན་པོར་ཞབས་རྡུལ་ཉེ་བར་བཀོད་ནས་འཇམ་
དཔལ་དབྱངས་བློ་བཟང་བཤེས་གཉེན་པའི་དྲུང་དུ་སྡུས་ བསྡུས་》ར་བརྩི་བ་
དང་གཞུང་དང་ཆོས་སྤྱོད་མང་པོའི་ལུང་ཡང་དག་པར་ནོད། དེའི་ཚེ་ཐོག་མར་
ཉིན་གཅིག་ཙམ་ཞིག་སྦྱོར་བ་བརྩི་བ་སོགས་ལ་ཐོགས་པ་མེད་པའི་སྤོབས་པ་མཐུ་
ཅན་དུ་གྱུར་ཀྱང་། ཕྱིས་ནི་ཆོས་བརྒྱད་ཀྱི་རོལ་རྩེད་ལ་རྒྱབ་ཀྱིས་ཕྱོགས་པ་སྨྱོན་
པ་ལྟ་བུའི་བརྟུལ་ཞུགས་ཀྱིས་གནས་ནས། གཞན་དག་གིས་ཐོས་བསམ་གྱི་སྦྱོར་
བ་ལ་བསྐུལ་བའི་བདག་རྐྱེན་ཉེ་བར་བསྒྲུབས་ཀྱང་། དོན་སྐད་ཅིག་ཀྱང་ཉམས་
སུ་མི་ལེན་པའི་ཚིག་གི་སྦྱོར་བ་ཁོ་ན་ལ་བརྩོན་པ་ལྷུར་ལེན་པ་ལ་སྙིང་པོ་རང་ཅི་
ཡོད་ ཆུའི་ལྦུ་བ་དང་མཚུངས་པའི་ཚིག་འཕྲེང་དག་ནི་ཉིན་རེ་བཞིན་ཟློས་བུར་
སྨྲ་བ་ཁོ་ནའོ། །ཞེས་རིགས་པའི་བརྟུལ་ཞུགས་ཀྱི་སེང་གེའི་སྒྲ་ཆེན་པོ་བསྒྲགས།
དོན་འདི་ནི། བདག་ཉིད་ཆེན་པོ་རང་ཉིད་ཚེ་རབས་དུ་མར་གོམས་པས་ལུང་
གི་ཆོས་ཀྱི་བདག་པོར་གྱུར་པས། སྐུ་ཚེ་འདིར་ཐོས་བསམ་གྱི་སྦྱངས་པ་ལ་མི་
ལྟོས་པ་དང་། ཉམས་ལེན་མེད་པར་ལྟར་སྣང་གི་ཚིག་འཁྲིལ་ འཁྲི་སྙིང་པོར་
འདུ་ཤེས་པའི་རྟོག་གེ་པ་རྣམས་དཔའ་བཀོང་བར་མཛད་པ་དང་། གཅིག་ཏུ་
རྒྱལ་བ་དགྱེས་ པའི་ ལམ་ བཟང་བསྒྲུབས་པས། སྙིང་ པོའི་བསྟན་ པ་ ཕྱོགས་
མཐར་སྤེལ་བར་མཛད་པ་ལ་དགོངས་པའོ། །
དེ་ནས་སླར་ཡང་། དགེ་འཕེལ་དུ་རྗེ་བློ་གྲོས་རྒྱལ་མཚན་པ་ལ། ཀུན་
མཁྱེན་སྟོབས་འབར་ འོད་ ཟེར་ གྱིས་མཛད་ པའི་ འདུལ་ བའི་ བསླབ་བྱ། རྗེ་
བཙུན་ཙོང་ ཁ་ པའི་ རྣམ་ ཐར་ སོགས་ ཀྱི་ ལུང་ དུ་ མ་ གསན། གཞན་ ཡང་།
གནས་དེར་ཆོས་ཀྱི་རྗེ་ཐུབ་བསྟན་རྣམ་རྒྱལ་བའི་དྲུང་དུ། སྤྱན་རས་གཟིགས་
བཅུ་གཅིག་ཞལ། ཐུགས་རྗེ་ཆེན་པོ་ཕྱག་བཞི་པ། ཛམ་ལ་དམར་པོ་ཡབ་ཡུམ།
2 S



མགོན་པོའི་བཀའ་ཆེན་བཅུ་གསུམ་དུ་གྲགས་པའི་རྗེས་གནང་། ལུང་མན་ངག་
དང་བཅས་པ། ཆོས་རྒྱལ་ཕྱི་ནང་གསང་གསུམ། གཏུམ་པོ་ཁྱུང་ལྔའི་ལུང་མན་
ངག་དང་བཅས་པ། ནམ་མཁའ་སྒོ་འབྱེད། ཚེ་རིང་མཆེད་ལྔའི་དབང་དང་།
འཇམ་དབྱངས་མགོན་པོའི་གཅོད་གཞུང་ཊཱིཀྐ་དང་བཅས་པ་སོགས་གཅོད་ཀྱི་
གདམས་པ་དུ་མ་དང་། རྗེ་བླ་མ་ནས་བརྒྱུད་པའི་ནཱ་རོའི་ཆོས་དྲུག་གི་འཁྲིད།
གསང་འདུས་རིམ་ལྔའི་འཁྲིད་ལག་རྗེས། པཎ་ཆེན་ཆོས་རྒྱུན་གྱི་བསྲེ་འཕོ།
ཕྱག་རྒྱ་སྲོག་རྩོལ་གྱི་གདམས་ངག་ སོགས་ཡིག་ཆུང་དུ་མ་དང་། འཕོ་འཁྲིད་
ཆེན་མོ། ནི་གུ་ཆོས་དྲུག་གི་འཁྲིད། ལྷ་མོ་ཤྲ་མ་ཎའི་སྒྲུབ་ཐབས། མཁའ་འགྲོ་
སེང་གདོང་ཅན། དཔལ་ལྡན་དམག་ཟོར་རྒྱལ་མོ། གུར་ཞལ། ཕྱག་བཞི་པ།
རྣམ་སྲས། གནོད་སྦྱིན་བེག་རྩེ་རྣམས་ཀྱི་རྗེས་གནང་། སྙིང་པོ་བཟླས་ལུང་
དང་བཅས་པ་གསན་ནོ། །དེ་ཡང་བསྟོད་པར།
གཅིག་ཏུ་སྙིང་པོའི་དོན་ལ་གཞོལ་བའི་ཐུགས། །
མཆོག་ཏུ་གྱུར་པས་མཁས་གྲུབ་གཞན་ལས་ཀྱང་། །
གདམས་པའི་བདུད་རྩི་མང་གསོལ་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །གཞན་ཡང་། བླ་མ་རྗེ་བཙུན་སྐྱབས་མཆོག་པའི་དྲུང་དུ་ གསང་
བདེ་འཇིགས་ གསུམ་ གྱི་ དབང་ཡོངས་རྫོགས། མགོན་པོ་ཆོས་རྒྱལ་ བཅུ་
གཅིག་ཞལ། དོན་ཞགས། གཏུམ་པོ་ཁྱུང་ལྔ་རྣམས་ཀྱི་རྗེས་གནང་བཟླས་ལུང་
དང་བཅས་པ། གྲུབ་རྒྱལ་ལུགས་ཀྱི་ཚེ་དབང་ལ་སོགས་པ་མདོ་སྔགས་ཀྱི་ལེགས་
པར་བཤད་པ་ཡོངས་སུ་རྫོགས་པ་ཞུས་ཤིང་། བླ་མ་དང་ཡི་དམ་དབྱེར་མི་ཕྱེད་
པའི་ཡེ་ཤེས་ཀྱི་དཀྱིལ་འཁོར་དངོས་སུ་གཟིགས་པ་དང་། ངོ་མཚར་བའི་ལྟས་
;!}



དུ་མ་གཟིགས་པ་ནི་སྔར་བརྗོད་མ་ཐག་པ་ལྟར་ཏེ། བསྟོད་པར། །
འཇམ་དབྱངས་བླ་མས་དབང་བསྐུར་བྱིན་བརླབས་ཚེ། །
རྫུ་འཕྲུལ་དག་པའི་སྣང་བ་དཔག་མེད་དང་། །
བླ་མ་ལྷག་པའི་ལྷར་གཟིགས་དབེན་ས་པ། ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་གསུངས་
སོ། །རྒྱུ་མཚན་དེ་དག་ལས་ན། རྗེ་བཙུན་འདི་ཉིད་བཀའ་དྲིན་ཆེ་བའི་བླ་མ་
གཅིག་ཏུ་མཛད་དོ། །
ལྔ་པ། གྲུབ་ཆེན་ཆོས་ཀྱི་རྡོ་རྗེ་དང་མཇལ་ཞིང་གང་དེས་
རྗེས་སུ་བཟུང་བ།
༈ དེ་ནས་དགུང་ལོ་བཅུ་བདུན་བཞེས་པ་ན། ཕྱོགས་ཀུན་ཏུ་འབྲུམ་
ནད་ཀྱིས་ཁྱབ་ཅིང་། རྗེ་ཉིད་ཀྱང་སྐུ་འབྲུམ་གྱིས་མཉེལ་（ སྣུན་ཅིང་ཡོད་པ་
ལ་ ཉིན་ གཅིག་ཆབ་སྒོར་རྟེན་འབྲེལ་བསྟོད་པ་ཁ་བཏོན་དུ་སྤྱོད་པ་གཅིག་
འདུག་པས། སློང་མོ་བ་ཞིག་གོ་སྙམ་གཟིགས་པ་ན། དགེ་སློང་སྨྲ་ར་དཀར་
པོའི་ཨག་ཚོམ་ཅན། ཕྱག་དར་ཁྲོད་ཀྱི་ཆོས་གོས་གསོལ་བ། ཤིན་ཏུ་དང་བ་
འདྲེན་པ་གཅིག་འདུག་པས། ནང་དུ་སྤྱན་དྲངས་པ་ན། དེས་ཀྱང་དོན་དུ་
འགྱུར་བ་མཁྱེན་ནས། ཆ་རྐྱེན་དང་འཚམ་པར་བསྙེན་བཀུར་བ་ཡང་བདག་
གིར་མཛད་དོ། །དེ་སྐད་དུ་ཡང་བསྟོད་པར། །
ཁྱད་པར་ངང་པའི་རྒྱལ་པོས་པད་མཚོར་བཞིན། །
རྟོགས་པའི་མངའ་བདག་དྷརྨཱ་བཛྲ་ཞབས། །
བསམས་བཞིན་ཡོངས་དག་སྐྱེས་བུ་ཁྱོད་དྲུང་ཕེབས། །
?t}{ }



དང་པོའི་རྟེན་འབྲེལ་ལེགས་འགྲིག་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །དེ་ནས་བདག་ཉིད་ཆེན་པོའི་ཐུགས་ལ། འདི་ནི་གྲུབ་པ་མཆོག་གི་
དངོས་གྲུབ་བརྙེས་པ་ཞིག་གོར་མ་ཆག་གོ །སྙམ་དུ་དགོངས་ཏེ། བསྟོད་པ་
འ:ས་
དེ་ཉིད་ཚུལ་ལ་ལེགས་པར་བརྟགས་པ་ན། །
གསང་བའི་མཛོད་འཛིན་ཆོས་ཀྱི་རྒྱལ་མཚན་གྱི། །
ཐུགས་སྲས་མཆོག་ཏུ་ལེགས་གཟིགས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར། གདམས་པའི་གཏེར་དུ་གྱུར་པའི་གྲུབ་པ་མཆོག་ཏུ་གཟིགས་ནས། རྗེས་
སུ་འཛིན་པར་ཞུས་པས། དེས་ཀྱང་གནང་སྟེ། རིགས་ཀྱི་ཅོད་པན་དུ་གྱུར་
ནས་ཐུན་མོང་མ་ཡིན་པའི་སྙན་བརྒྱུད་ཀྱི་གདམས་པ་ཡོངས་སུ་རྫོགས་པ་གནང་
ནས། བདག་ཉིད་ཆེན་པོའི་ལུང་རྟོགས་ཀྱི་ལུས་སྟོབས་ཡོངས་སུ་རྫོགས་པ་རྒྱས་
པར་མཛད་དོ། །ཇི་སྐད་སྨོས་པ་དེ་ནི་རྗེ་བཙུན་ཆོས་ཀྱི་རྡོ་རྗེ་ཡིན་ལ། འདིའི་
རྣམ་པར་ཐར་པ་ནི། ཐུན་མོང་མ་ཡིན་པའི་དབང་དུ་བྱས་ན། སྟོན་པ་སངས་
རྒྱས་འཇིག་རྟེན་དུ་བྱོན་པའི་ དུས་སུ། བྱང་ཆུབ་ཏུ་ཐུགས་བསྐྱེད། དེ་ནས་
བཟུང་སྟེ། མཁས་པ་དང་གྲུབ་པའི་རྣམ་པར་རོལ་པས་བསྟན་པ་དང་འགྲོ་བའི་
དོན་ཚད་མེད་པར་མཛད་ཅིང་། ཁྱད་པར། ཇོ་བོ་ལྷ་གཅིག་གི་བླ་མ་ཨ་ཝ་དྷུ་
ཏཱི་པ་དང་། འགྲོ་བའི་མགོན་པོ་ཆོས་རྒྱལ་འཕགས་པ་སོགས་དམ་པའི་སྐྱེ་བ་ཉེ་
བར་བརྒྱུད་པའི་རྣམ་པར་ཐར་པ་བསམ་གྱིས་མི་ཁྱབ་པ་དང་ལྡན་པར་རྗེ་གྲུབ་
པའི་དབང་ཕྱུག་ཉིད་ཀྱིས་ལུང་བསྟན་པ་ལྟར། བསྟོད་པ་ལས།
?ti |



}
Ic
དགྱེས་ཤིང་སྲས་བཅས་རྒྱལ་བའི་སྤྱན་སྔ་རུ། ། །
བདེན་ཚིག་སྨོན་ལམ་དང་ག་མེད་མཆོག་བསྒྲུབས་པས། །
མཁས་དང་གྲུབ་པའི་རྣམ་རོལ་བགྲང་ཡས་ཀྱིས། །
འཛམ་གླིང་མཛེས་མཛད་ཁྱོད་ལ་གསོལ་བ་འདེབས། །
ཀུན་སྤངས་ཉིན་བྱེད་མཁྱེན་བརྩེའི་འོད་སྟོང་གིས། །
པུལ་བྱུང་པད་དཀར་དབང་པོ་ཞལ་ཕྱེ་ནས། །
ཟབ་དོན་སྒྲུང་རྩི་རྒྱས་མཛད་སྐལ་བཟང་ཅན། །
རྐང་དྲུག་ཚོགས་ཀྱི་དཔལ་ལ་གསོལ་བ་འདེབས། །
ཆོས་ཀྱི་རྒྱལ་པོའི་རིང་ལུགས་མཆོག་བཟུང་ནས། །
རྒྱ་བོད་དད་ཅན་འང་གས་པའི་གནས་བཀོད་ཅིང་། །
གངས་ཅན་འདོད་དགུའི་དཔལ་གྱིས་ཚིམ་པར་མཛད། །
དངོས་ གྲུབ་ འབྱུང་ གནས་ མཆོག་ ལ་ གསོལ་ བ་ འདེབས། ། ཞེས་
གསུངས་པ་ལྟར་རོ། །
སྐུ་ཚེ་འདིའི་དབང་དུ་བྱས་པའི་མཛད་ པ་ནི། ཐུགས་རྗེ་ཆེན་པོས་
གདུལ་བའི་དུས་ཉེ་བར་གཟིགས་ཏེ། བསམས་བཞིན་དུ་ཤར་ཙོང་ཁ་དང་ཁད་
ཉེ་ནས། ཀུན་དགའ་རྒྱལ་པོ་དང༌། དཔལ་འཛོམས་ཞེས་བྱ་བའི་བྱ་བྲལ་ཕོ་མོ་
གཉིས་དབུས་གཙང་གི་གནས་སྐོར་ལ་འོངས་པའི་ལྷུམས་སུ་ཞུགས་ཏེ་ རྟ་ནག་
རྡོ་རྗེ་གདན་དུ་སླེབས་པ་ན། གླང་གི་ལོ་ལ་ཁྱིའུ་ཞིག་བཙས་སོ། ། དེ་སྐད་དུ་
ཡང་བསྟོད་པ་ལས། །
བདེ་ཆེན་ཐུགས་རྗེས་འདུལ་བའི་དུས་ལ་གཟིགས། །
སླར་པ་ང་རིག་འཛིན་དབང་པོའི་ལྷུམས་སུ་ཞུགས། །
?i;



རྡོ་རྗེ་གདན་མཚུངས་གྲུབ་པའི་གནས་མཆོག་ཏུ། །
བསམས་བཞིན་ བལྟམས་ པ་ ཁྱོད་ ལ་ གསོལ་ བ་ འདེབས། ། ཞེས་
གསུངས་པ་ལྟར་རོ། །
དགུང་ལོ་བཅུ་གཅིག་འགྲོ་བ་ན། དགེ་ལྡན་རྣམ་པར་རྒྱལ་བའི་གླིང་དུ་
ཕེབས། དེའི་ཚེ། པཎ་ཆེན་རིན་པོ་ཆེ་ཆོས་ཀྱི་རྒྱལ་མཚན་ལ་ཡེ་ཤེས་མཁའ་
འགྲོས་ལུང་བསྟན་པ་བཞིན། ཡབ་ཡུམ་གཉིས་ལ་འཇིག་རྟེན་དང་མཐུན་པའི་
བྱ་དགའ་དཔག་ཏུ་མེད་པ་གནང་ནས་རབ་ཏུ་བྱུང༌། མཚན་ཡང་ཆོས་ཀྱི་རྡོ་
རྗེར་བཏགས་ནས་ལོ་ལྔའི་ བར་ དུ་ སུས་ ཀྱི་ ཐུ་བོར་ བཟུང་སྟེ། གསང་བདེ་
འཇིགས་གསུམ། དུས་ འཁོར་ སོགས་ ཀྱི་ དབང་ ལུང་ འཁྲིད་མན་ ངག་ དང་
བཅས་པ་གྲགས་ཆེ་བ་ཕལ་ཆེར་དང་། ཁྱད་པར། རྒྱལ་བ་ཙོང་ཁ་པ་ཆེན་པོའི་
ཐུགས་བཅུད་མཐར་ཐུག་པའི་མན་ངག་སྙན་བརྒྱུད་ཞལ་ཤེས། གླེགས་བམ་
དང་བཅས་པ་གནང་། འདི་དག་མཁའ་འགྲོས་ལུང་བསྟན་པའི་སྐལ་ལྡན་གྱི་
སློབ་མ་རེ་རེ་ཙམ་མ་གཏོགས། འདི་འདྲ་ཡོད་པའི་གཏམ་ཙམ་ཡང་མ་སྨྲ་ཞིག
ཅེས་པའི་བཀའ་རྒྱ་ཤིན་ཏུ་དམ་པ་བཏབ་སྟེ། ཉམས་ལེན་དང་འགྲོ་ཕན་འདི་
ལྟར་གྱིས་ཀྱི་བཀའ་བསྩལ་ཡང་ལེགས་པར་གནང་ངོ་། །དེ་ལྟར་ཡང་བསྟོད་པ་
ལས།
དེ་ནས་ཡེ་ཤེས་མཁའ་འགྲོས་ལུང་བསྟན་བཞིན། །
གྲུབ་པའི་དབང་ཕྱུག་ཆོས་ཀྱི་རྒྱལ་མཚན་གྱིས། །
ངུར་སྨྲིག་གིས་བཀླུབས་ཆོས་ཀྱི་རྡོ་རྗེ་ཞེས། །
མངོན་པར་མངའ་གསོལ་ཁྱེད་ལ་གསོལ་བ་འདེབས། །
མགོན་དེའི་ཞབས་ཟུང་རིང་དུ་གུས་བསྟེན་ནས། །
25}



ཐུགས་ཀྱི་བཅུད་ཕྱུང་ཟབ་ལམ་བདུད་རྩིའི་རྒྱུན། །
མ་ལུས་རྫོགས་པར་གསོལ་བས་མགོན་པོ་ཁྱོད། །
སྲས་ཀྱི་ཐུ་བོར་གྱུར་ལ་གསོལ་བ་འདེབས། །ཞེས་གསུངས་པ་ལྟར་
དེ་ནས་འབྲས་སྤུངས་སུ་མཁས་པ་བདེ་ལེགས་སྟོབས་ལྡན་པའི་སྤྱན་སྔར་
དབུ་ཕར་ལ་སྦྱངས་པ་མཐར་ཕྱིན་པ་མཛད། ཆོས་གྲྭ་དེར་རྗེ་དཔོན་བློ་བཟང་
ཉི་མས་མཁན་པོ་དང་། ཆོས་རྗེ་བདེ་ལེགས་སྟོབས་ལྡན་པ་ལ་སློབ་དཔོན་ཞུས།
དགེ་སློང་གི་དངོས་པོ་བཞེས་ཏེ། བཅས་མཚམས་ཕྲ་ཞིང་ཕྲ་བ་ཡང་སྲོག་གི་
དབང་པོ་ལྟར་བསྲུངས་ ཏེ་ གནས་བརྟན་འདུལ་བ་འཛིན་པ་ཆེན་པོར་ གྱུར།
གཞན་ཡང་། འཇམ་དབྱངས་སྨོན་ལམ་དཔལ་ལ་ཡང་མདོ་ སྔགས་ ཀྱི་ཆོས་
བཀའ་རྒྱ་ཆེར་ཞུས། དེ་རྗེས་གཙང་ཕྱོགས་སུ་ཕེབས་ཏེ། འདུལ་བ་འཛིན་པ་
བློ་གྲོས་སྦས་པ་ལ། འདུས་པའི་འཁྲིད་ལག་རྗེས། ཡིག་ཆུང་ཐོར་གུ་《བུ་》བ།
ལམ་རིམ་གྱི་འཁྲིད་ རིམ། མགོན་པོ་ཞལ་དང༌། ལྷ་མོ་དམག་ཟོར་གྱི་རྗེས་
གནང་རྣམས་གསན། དེ་ལྟར་མཁས་པ་དང་གྲུབ་པ་མང་དུ་བསྟེན་ནས་ཐོས་པ་
རྒྱ་མཚོའི་ཕ་རོལ་ཏུ་སོན། དུས་རེ་ཞིག་གི་ཚེ། པཎ་ཆེན་ཆོས་ཀྱི་རྒྱལ་མཚན་གྱི་
བཀའ་དྲིན་དྲན་ཏེ།
རིགས་གསང་ཆེན་རྒྱལ་བ་རྡོ་རྗེ་འཆང་། །
རྗེ་སྐུ་བཞིའི་ངོ་བོ་བ་སོ་བ། །
མཚན་ཡོངས་སུ་གྲགས་པའི་ཆོས་རྒྱུན་ཞབས། །
ཕ་རྩེ་གཅིག་དྲན་པས་གསོལ་བ་འདེབས། །
གནས་འཁོར་བའི་རྒྱ་མཚོ་གཏིང་ཟབ་ཅིང་། །
?fy.



བློ་མ་རིག་འཁྱགས་པའི་སྦུབས་ཆུད་ན། །
རྗེ་ཟབ་དོན་མཁྱེན་པའི་འོད་ཟེར་གྱིས། །
ཉམས་བདེ་སྟོང་རྟོགས་པ་སྤུར་དུ་གསོལ། །
དུས་སྙིགས་མའི་སྐྱེ་འགྲོ་ཡོངས་ཀྱི་མགོན། །
ལར་བསམས་ཀྱིན་རྗེ་བཙུན་སྤྲུལ་པའི་སྐུ། །
མི་ཁོ་བོའི་གཙུག་རྒྱན་ཆོས་ཀྱི་རྗེ། །
ཡིད་གདུང་ཤུགས་དྲག་པོས་གསོལ་བ་འདེབས། །
རང་གཅེས་པར་འཛིན་པའི་ཚ་གདུང་འདིས། །
བྱམས་སྙིང་རྗེ་རྒྱས་པའི་ལོ་ཐོག་བསྲེགས། །
རྗེ་བྱང་ཆུབ་སེམས་ཀྱི་སྤྲིན་ཆེན་ལས། །
གཞན་གཅེས་འཛིན་ཆར་རྒྱུན་ཕབ་ཏུ་གསོལ། ། ཞེས་པའི་མགུར་
ཡང་བཞེས། དེ་ནས་བླ་མ་པཎ་ཆེན་གྱི་བཀའ་བཞིན་དུ། གངས་དང་། རི་
སུལ་དང་། ནགས་ཁྲོད་སོགས་སྐྱེ་བོས་དབེན་པའི་ས་ཕྱོགས་དུ་མར་རྒྱུ་ཞིང་།
ཁྱད་པར། པདྨ་ཅན་ལ་སོགས་པ་གྲུབ་པའི་གནས་རྣམས་སུ་སྒྲུབ་པ་སྙིང་པོར་
མཛད་པས། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཞལ་གཟིགས། ཐུན་མོང་
དང་ཐུན་མོང་མ་ཡིན་པའི་སྙན་བརྒྱུད་ཀྱི་གདམས་པ་ཡོངས་སུ་རྫོགས་པ་གནང་
སྟེ། བསྟོད་པ་ལས།
རྗེ་བཙུན་ཆེན་པོ་མ་ཏི་བྷ་ཏྲ་སོགས། །
དངོས་སུ་ཞལ་གཟིགས་བྱིན་རླབས་མཆོག་ཐོབ་པས། །
ཟབ་རྒྱས་ཆོས་ཀྱི་དཔལ་ལ་དབང་འབྱོར་ནས། །
གདམས་ པའི་ གཏེར་ ཆེན་ གྱུར་ ལ་ གསོལ་ བ་ འདེབས། ། ཞེས་
2f)



གསུངས་སོ། །དེ་ནས་རིང་པོ་མ་ལོན་པར་རྗེ་བཙུན་ཕྱག་ན་པདྨོའི་ཞལ་མངོན་
སུམ་དུ་གཟིགས་པས་རྐྱེན་བྱས་ཏེ། ཕྱོགས་བཅུའི་རྒྱལ་བ་རབ་འབྱམས་མ་ལུས་
པའི་རང་གཟུགས་བླ་མ་འདིའི་ཡེ་ཤེས་ཀྱི་མེ་ལོང་ལ་དངོས་སུ་ཤར་བར་གྱུར་ཏེ།
བསྟོད་པ་ལས།
ཕྱག་ན་པདྨོས་དངོས་སུ་བྱིན་བརླབས་པས། །
མ་ལུས་རྒྱལ་བའི་འཁོར་ལོ་གསལ་བར་གཟིགས། །
དངོས་གྲུབ་རྒྱ་མཚོའི་དཔལ་ལ་དབང་འབྱོར་པས། །
དོན་གཉིས་ལྷུན་གྲུབ་ཁྱོད་ལ་གསོལ་བ་འདེབས། ། ཞེས་ གསུངས།
དེ་ནས་སླར་ཡང་ཟབ་ལམ་རིམ་པ་གཉིས་ཀྱི་རྣལ་འབྱོར་ལ་བརྩོན་པར་མཛད་
པས། ཟུང་འཇུག་རྡོ་རྗེ་འཆང་གི་གོ་འཕང་བརྙེས་ཏེ། སྐུ་ཚེའི་རིག་འཛིན་
ཐོབ་ནས་ནམ་མཁའ་ཇི་སྲིད་ཀྱི་བར་ དུ་ འགྲོ་བའི་དོན་མཛད་ཅིང་བཞུགས་
སོ། །ཞེས་ཚད་མར་གྱུར་པ་ལས་ཐོས་སོ། །དེ་ལྟར་ཡང་བསྟོད་པ་ལས།
དེ་ནས་མཁས་དང་གྲུབ་པ་མང་བསྟེན་ཅིང་། །
པདྨ་ཅན་སོགས་གྲུབ་པའི་གནས་རྣམས་སུ། །
ཆོས་ཀུན་སྙིང་པོ་རྩེ་གཅིག་ཉམས་བཞེས་པས། །
གྲུབ་པ་མཆོག་བརྙེས་ཁྱོད་ལ་གསོལ་བ་འདེབས། །
ཞེས་དང་།
བརྒྱ་ཕྲག་ལས་ལྷག་ལོར་ནི་བསྟན་པ་བསྐྱངས། །
འཆི་མེད་དཔའ་བོ་མཁའ་འགྲོའི་གཙོར་བཞུགས་ནས། །
ནམ་མཁའ་ཇི་སྲིད་སྐལ་ལྡན་འགྲོ་བ་འདྲེན། །
འཕྲིན་ལས་ཀུན་ཏུ་དགེ་ལ་གསོལ་བ་འདེབས། །ཞེས་གསུངས་པ་
?tit;



ལྟར་རོ། །
དེ་ལྟ་བུའི་བླ་མ་གྲུབ་ཐོབ་དེས། ཐོག་མར་བཀྲ་ཤིས་རྫོང་དགའི་ཕུའི་
འགར་མོ་ཆོས་རྫོང་དུ་དུས་འདི་ཙམ་ལ་ ཤོག་ཅེས་བཀའ་གནང། ཕྱིས་འབྲུམ་
བུའི་མཉེལ་ 《 སྙུན་གཞི་ལས་ གྲོལ་ནས་བླ་མས་ལུང་བསྟན་པའི་ དུས་དེ་རྒྱ་
མཚོའི་རླབས་ལྟར་མཛད། དབེན་གནས་དེར། བླ་མ་དེ་ཉིད་མཉེས་པ་གསུམ་
གྱིས་མཉེས་པར་བསྒྲུབས་པས་རྗེས་སུ་བཟུང་ཞིང་དབང་བསྐུར། ཐུན་མོང་མ་
ཡིན་པའི་སྙན་བརྒྱུད་ཀྱི་གདམས་པ་ཡོངས་སུ་རྫོགས་པའི་སྦྲང་རྩི་བདག་ཉིད་
ཆེན་པོའི་བློ་གྲོས་ཀྱི་བུང་བའི་དགའ་སྟོན་དུ་གྱུར་ཏེ། བསྟོད་པར། །
དེ་ནས་དེ་ཉིད་ཞབས་གཏུགས་གསོལ་བཏབ་པས། །
བློ་བཟང་གདམས་པའི་སྙིང་པོ་མ་ལུས་བསྩལ། །
སྙན་བརྒྱུད་གདམས་པའི་གཏེར་གྱུར་དབེན་ས་པ། །
བློ་ བཟང་ དོན་ གྲུབ་ ཞབས་ ལ་ གསོལ་ བ་ འདེབས། ། ཞེས་
གསུངས་པ་ལྟར་རོ། །
དྲུག་པ། དབེན་པའི་གནས་སུ་ཐུགས་དམ་ལ་བརྩོན་པས་རྒྱུད་ལ་ཉམས་
རྟོགས་ཁྱད་པར་ཅན་འཁྲུངས་ཚུལ།
༈ དེ་ནས་ཆོས་བརྒྱད་སོགས་ཕྱི་ནང་གི་སྤྲོས་པ་བཙན་ཐབས་སུ་བཅད་
དེ་དབེན་པའི་གནས་རྣམས་སུ་ཟབ་ལམ་སྙིང་པོའི་རྣལ་འབྱོར་ལས་སྐད་ཅིག་
ཀྱང་གཡེལ་བ་མེད་པར་ ཤུགས་དྲག་ རྒྱུན་མི་ཆད་པའི་ གོམས་པ་བསྲིངས་ཏེ།
ཞབས་རྡོ་རྗེ་ སྐྱིལ་ཀྲུང་བཅས་པའི་སྐུ་ཤ་རུལ་བ་ ལ་ལྕི་བའི་ཐལ་བ་འཇམ་པོ་
བཏབ། གཞན་བཅོས་སོགས་མ་མཛད་པར་ཐུགས་དམ་ལ་སླར་བརྩོན་པ་ཆེར་
-2/;



མཛད་པས། རིང་པོ་མ་ལོན་པར་དྲན་ཤེས་ཀྱི་འབད་རྩོལ་ལ་མ་ལྟོས་པར་ཉིན་
མཚན་འཁོར་མོ་ཡུག་ཏུ་མཉམ་པར་འཇོག་ནུས་པའི་ཏིང་ངེ་འཛིན་ནི་བརྙེས།
དེ་ལ་བརྟེན་ནས་འདོད་པའི་ཉོན་མོངས་མངོན་གྱུར་མགོ་གནོན་ནུས་པ་དང་།
རིམ་གྱིས་སེམས་དགེ་བ་ལ་འཇུག་མི་ནུས་པའི་མཚེར་ངད་ཀྱི་རྣམ་པ་བསངས་ཏེ།
དགེ་བའི་དམིགས་པ་ལ་ཅི་འདོད་ དུ་འཇོག་ནུས་པ་དང༌། སྐུ་ལུས་ཀྱི་རླུང་
གནས་ངན་ལེན་བསྐྱེད་བྱེད་རྣམས་ནི་འགགས། ལུས་སེམས་ལས་སུ་རུང་བའི་
བདེ་ཆེན་ཁྱད་ པར་ ཅན་ ཐུགས་ལ་འཁྲུངས། དེའི་མཐུས་རི་ རབ་ སོགས་ལ་
གཟིགས་པ་ན་རྡུལ་ཕྲ་རབ་ཀྱང་བགྲང་ཐུབ་པ་ལྟ་བུའི་གསལ་ཉམས་ཀྱང་བྱུང་
གསུང་། དེ་ནས་རེ་ཞིག་དགེ་འཕེལ་དུ་བཞུགས་པའི་དུས། ཐོ་རངས་རྗེ་འདི་
ཉིད་བཞུགས་ས་ནས། ཁང་པ་སྐྱ་སྦྲེལ་མང་པོའི་ནང་གཅིག་ནས་གཅིག་ཏུ་སྐྱ་
སྦྲེལ་ལ་ཐོགས་པ་མེད་པར་བྱོན་པས། མཐོང་བ་ཀུན་ངོ་མཚར་དུ་གྱུར་པའི་
མཚན་མ་བསྟན། ལན་ཅིག་བྲག་གཡང་ཆེན་པོ་མིས་མི་ཐར་པ་ཞིག་ཡོད་པར་
རྫུ་འཕྲུལ་གྱིས་གཤེགས་པ། བྲང་དཔོན་དོན་བཀྲས་བྱ་བས་མཐོང་ནས། ཆོས་
རྗེ་ལགས་དེ་འདྲའི་ལྟད་མོ་སྟོན་པ་ཞེས་ཐལ་མོ་སྦྱར་ནས་ཕྱག་འཚལ་དུ་བྱུང་བ་
ལ། ཁྱེད་སུ་དང་ནོར་གང་མཐོང་གསུངས། སྔར་གྱི་མཐོང་ཚུལ་ཞུས་པས།
ངས་བྲག་གཡང་དེ་འདྲ་ལ་ག་ལ་ཟེར། བྲང་དཔོན་རང་མིག་འཕྲུལ་བའམ།
བྲག་འདིའི་ གཞི་ བདག་ ཇོ་ བོ་ བྲག་ དཀར་ བ་ མཐོང་ བ་ ཡིན་མོད་ གསུངས།
དགུང་ལོ་ཉི་ཤུ་ལྷག་ཙམ་འགྲོ་བའི་དུས། རྙིང་མའི་མཁས་གྲུབ་ཆེན་པོར་གྲགས་
པ་རྒྱལ་བ་གཡུང་གི་སྒྲུབ་གནས་བྲག་རྒྱ་བོ་རྡོ་རྗེའི་ཕོ་བྲང་དུ། དཔལ་གསང་བ་
འདུས་པའི་མན་ངག་གི་གནད་ཕྲ་མོ་ཞིག་ཐུགས་ཉམས་སུ་བཞེས་པ་ལ་བརྟེན་
ནས། རྨད་དུ་བྱུང་བའི་རྟོགས་པ་ཁྱད་པར་ཅན་བརྙེས་ཏེ། རྒྱ་བོད་ཀྱི་མཁས་
?ts



གྲུབ་མང་པོའི་གཞུང་རྣམས་དང་། རྒྱལ་བའི་བཀའ་རབ་འབྱམས་ངག་ནས་
ཐོགས་མེད་དུ་འདོན་ནུས་པ་བྱུང་སྟེ། བསྟོད་པར། །
དེ་ནས་རིང་པོར་མ་ལོན་སྐད་ཅིག་ལ། །
གྲུབ་པའི་གནས་མཆོག་རྡོ་རྗེའི་ཕོ་བྲང་དུ། །
ཉམས་དང་རྟོགས་པ་ཆེར་འབར་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་།
དེ་ནས་ཆོས་ཀུན་ཚིག་དོན་ཐུགས་ཆུད་ཅིང་། །
བདེ་ཆེན་ཆང་གིས་མྱོས་པའི་དཔའ་བོའི་གར། །
གཅིག་པུའི་ཉམས་ཀྱིས་བསྒྱུར་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
གཞན་ཡང་འཕགས་པའི་ཡུལ་གྱི་འཕྲལ་སྐད་དང་། ལེགས་སྦྱར་གྱི་སྐད་
སོགས་སྐད་ཀྱི་རིགས་མི་འདྲ་བ་དུ་མ་ལའང་མཁྱེན་པ་་ཐོགས་པ་མེད་པར་གྱུར་
ཏེ། ལན་ཅིག་ཤངས་ལ་བྱོན་པའི་ལམ་ཁར་རྒྱལ་པོ་ཆུ་ཐགས་འཐག་》བུད་
མཚམས་ན་ཡར་ལ་ཛོ་ཀི་འགའ་ཞིག་དང་འགྲོགས་ཏེ། ཨ་ཙརྱའི་འཕྲལ་སྐད་
ཀྱིས་དེ་དག་དང་གསུང་གླེང་མཛད་པས་ཚོང་པ་མང་པོ་འདུག་པ་ཡ་མཚན་དུ་
གྱུར་ནས་འདུག་གསུང་། ཡང་དུས་གཅིག་རོང་ཕྱོགས་སུ་ཕེབས་པས། ས་སྐྱ་
པའི་བདག་ཆེན་རྡོ་རྗེ་གླིང་པ་དང་། བྱམས་ཆེན་པའི་སློབ་དཔོན་མང་པོ་དང་།
སྐྱེད་ཚལ་བའི་དགེ་བཤེས་འགའ་ཞིག་དང་། རྟ་ནག་ པའི་ ལོ་ཆེན་ཟེར་བ་
གཅིག་རྣམས་ཁ་རུ་སྟེང་དུ་འཚོགས་ནས་སྒྲའི་བཤད་པ་ཡུས་ཡུས་བྱེད་ཅིང་དགེ་
• t;:༽



ལྡན་པ་རྣམས་ཀྱིས་སྒྲ་མི་ཤེས་ཟེར་ཞིང་གཏམ་མང་པོ་གླེང་བའི་སར་རྗེ་བླ་མ་
ཉིད་ཀྱིས་བྱོན་ནས། བརྒྱད་སྟོང་པ་སཾ་སྐྱོ་ཏའི་སྐད་དུ་འདོན་གྱིན་བཤད་པ་
མཛད་པས། དེ་དག་གི་སྒྲའི་ཡོན་ཏན་གྱིས་གང་དུ་ཡང་མ་ཕྱིན་ཅིང་ལུང་
རིགས་གང་གིས་ཀྱང་ལན་འདོན་པར་མ་ནུས་པ་ན། བདག་ཉིད་ཆེན་པོ་འདིའི་
པཎ་ཞྭ་སེར་པོ་དང་། རས་ཀྱི་ཆོས་གོས་དང་། མཐང་གོས་སོགས་ལ་དཔགས་
ཏེ་འདི་ནི་རྒྱ་འདྲེ་མངོན་སུམ་མོ་ཞེས། ཞེ་སྡང་ཤིན་ཏུ་འབར་བའི་རྒྱུད་དང་
སྦྱར་བའི་ཚིག་ངན་གྱི་དུག་མདའ་ཤིན་ཏུ་མི་བཟད་པའི་ཆར་ཕབ་ཀྱང་། དམ་
པ་འདིས་ལན་བརྒྱར་གོམས་པའི་བཟོད་པའི་གོ་ཆ་ལ་བརྟེན་པས་བ་སྤུའི་རྩེ་མོ་
ཙམ་ཡང་འཁྲུགས་པ་མེད་དོ། །དེ་རྣམས་ཀྱི་ཁྲོད་ནས་ནོར་བུ་གླིང་པའི་སློབ་
དཔོན་པ་ན་རེ། དེ་འདྲ་མ་གསུང་ཁོང་སྐྱེས་བུ་ངོ་མཚར་ཆེ་བ་ཞིག་སྣང་ཟེར་
ཁོང་རང་གི་དཀར་ཡོལ་བཀྲུས་ནས་ཇའི་སྐལ་བ་དྲངས། དེར་བླ་མ་ཉིད་གྲུབ་
པའི་རྟགས་ཡ་མ་ཟུང་དུ་མ་མངོན་པར་སྟོན་བཞེད་ཀྱང་། ཁོ་བོས་ཇི་འདྲ་བའི་
རྫུ་འཕྲུལ་མངོན་པར་འདུ་བྱས་ཀྱང་གདོན་དྲག་པོས་བརླམས་པའི་ནད་ང་་ལ་
སྨན་གྱི་རིགས་གང་ཡང་མི་འཕྲོད་པ་ལྟར། སྐལ་བ་མེད་པའི་སྐྱེ་བོ་འདི་དག་ལ་
དོན་དུ་མི་འགྱུར་བར་མ་ཟད། ལོག་པར་རྟོག་པ་འཕེལ་བར་འགྱུར་རོ་སྙམ་དུ་
དགོངས་ནས་གཙང་ལ་ཕེབས་སོ། །དེ་དག་ལ་འདི་སྐད་ཅེས་བྱ་སྟེ།
རྣམ་མང་མཁས་གྲུབ་མཛེས་མའི་མཁའ་དབྱིངས་ངོས། །
མཁྱེན་བརྩེའི་བིཌཱུར་སྔོན་པོའི་དབྱར་སྐྱེས་ཕྲེང་། །
ཕང་ཕུང་ལ་ཆགས་སྐྱོབ་པ་ཉིད་གཟིགས་ཀྱི། །
དྲུག་ཅུའི་དབྱངས་སྙན་རྗེས་འགྲོའི་ལེགས་བཤད་གང་། །
སྒྲ་བརྒྱ་དལ་གྱིས་རྒོད་པའི་རྒྱུད་མང་སྒྲ། །
7{ }



བྱིན་རླབས་བདུད་རྩིའི་ཆར་ཟིལ་དང་བཅས་པས། །
གྲུབ་དབང་གཙུག་ཕུད་ཅན་གྱི་རྣམ་དཔྱོད་ལུས། །
ཡ་མཚན་རྒྱས་པའི་གར་གྱིས་མངོན་པར་མཛེས། །
ལེགས་བཤད་ཆུ་ཀླུང་བྱེ་བའི་རྒྱུན་ཚོགས་ཀྱིས། །
གང་ཐུགས་ཡིད་བཞིན་རྒྱ་མཚོ་ཡོངས་གང་བ། །
ཇི་བཞིན་དབྱར་གྱི་དགའ་མ་དར་བའི་དུས། །
བརྒྱ་ཕྲག་ཆུ་བོའི་རྒྱུན་གྱིས་རྒྱ་མཚོ་འཕེལ་ །
ཚེ་རབས་མང་པོར་གང་གི་བློ་གྲོས་ཀྱི། །
ལྕགས་ཀྱུ་རྣོན་པོས་རབ་འབྱམས་ལུང་གི་ཆོས། །
མཐའ་དག་ཅིག་ཅར་བཟུང་ཡང་མི་ངོམས་པ། །
བདག་ཉིད་ཆེན་པོ་རྣམས་ཀྱི་ངང་ཚུལ་ཉིད། །
ལུང་རྟོགས་ཆོས་ཀྱི་ནམ་མཁའི་མཛོད་བརྙེས་པས། །
ཆུ་ཤིང་ཇི་བཞིན་ཚིག་གི་འཕྲེང་བ་ལ། །
མངོན་པར་ཞེན་ཀྱང་སྤྱན་《སྦུན་པ་འཕྱར་བ་དང་། །
ཅི་ལྟར་མཚུངས་ཞེས་སེང་གེའི་དབྱངས་ཀྱིས་བསྒྲགས། །
སྔོན་ནས་འབྲེལ་བའི་རྣམ་དཀར་འོད་སྟོང་གིས། །
འཇམ་དབྱངས་བླ་མའི་ཞབས་སེན་འདབ་བརྒྱའི་ཚལ། །
རྒོད་ལྡན་གཙུག་གི་རྒྱུན་དུ་ལེགས་བཅིངས་པས། །
ལྷ་དང་བླ་མའི་ཡེ་ཤེས་མིག་འཕྲུལ་མཆོག །
ལྷུན་གྲུབ་དྲི་བསུང་རྫོགས་པའི་དགའ་སྟོན་མྱོང་། །
བཅུ་གཉིས་ཡོན་ཏན་གྱིས་མཛེས་དགེ་སློང་གཟུགས། །
27 |



ཡིད་འོང་ཙན་དན་དཀར་པོའི་ཟ་མ་ཏོག ། །
རྣམ་མང་རྒྱུད་སྡེའི་ངེས་གསང་མཐར་ཐུག་པའི། །
ཟུང་འཇུག་དབང་གི་རྒྱལ་པོ་ལེགས་བསྟན་པ། །
ཐམས་ཅད་མཁྱེན་ཞེས་གྲགས་པའི་ཨུཏྤལ་གྱིས། །
ཕྱོགས་ཀུན་ངོ་མཚར་གར་གྱི་རི་མོ་བཞིན། །
གང་གི་མཛད་པ་གྲུབ་མཆོག་ཆོས་ཀྱི་རྗེ། །
རྡོ་རྗེའི་སྐུ་བརྙེས་དེ་ཡིས་བསམས་བཞིན་དུ། །
བླ་ཤེལ་ཀུ་མུ་ཏ་ལྟར་ཆེར་དཀར་བའི། །
སྔོན་གྱི་སྨོན་པ་ཡོངས་སུ་སད་པར་མཛད། ། །
ལང་ཚོའི་ཟླ་ཚེས་ཤིན་ཏུ་ཆེས་ཕྲ་ཡང་། །
རྣམ་དཔྱོད་འོད་རིས་དཀྱིལ་འཁོར་ཡོངས་རྫོགས་པས། །
གྲུབ་དབང་རྡོ་རྗེ་འཛིན་པའི་བདག་ཉིད་དུ། །
ཇི་བཞིན་གཟིགས་པས་མཆོག་གི་བཀའ་དྲིན་ཞུས། །
ནམ་ཞིག་ཆོས་རྫོང་རི་བོའི་ངོས་ཡངས་སུ། །
གསང་ཆེན་རྒྱུད་སྡེའི་དོན་ལྟར་དཔག་དཀའ་ཞིང༌། །
མདའ་བསྣུན་རྡོ་རྗེའི་མགུར་ལྟར་ཆེས་ཟབ་པའི། །
ཟབ་ལམ་སྙན་བརྒྱུད་གདམས་པའི་མཛོད་ཕྱེ་ཞེས། །
རྣ་བའི་བདུད་རྩིས་ཅི་ཡང་མྱོས་པ་ཐོབ། ། །
དེ་ནས་བཀྲ་ཤིས་འཁོར་ལོའི་རྟགས་མཛེས་པའི། །
ཞབས་སྐྱེས་རི་མོ་གྲུབ་པའི་མདུན་སར་བཀོད། །
དད་པའི་སེམས་ཀྱི་ཆུ་གཏེར་ལས་འཁྲུངས་པའི། །
）



མཛེས་ལྡན་མེ་ཏོག་བསིལ་མ་བགྲང་ཡས་ཀྱིས། །
བདག་ཉིད་ཆེན་པོ་དེ་ལ་མངོན་པར་མཆོད། །
བློ་བཟང་རྒྱལ་བ་གཉིས་པ་ལས་འོངས་པའི། །
སྙན་བརྒྱུད་གདམས་པའི་ལྡེ་མིག་འདིའོ་ཞེས། །
ཕུན་ཚོགས་གདམས་པའི་བཀའ་དྲིན་ཅི་ཡང་བསྩལ། །
དེ་ནས་གྲུབ་པའི་གནས་མཆོག་བགྲང་ཡས་སུ། །
ཟབ་དོན་ཐིག་ལེས་སྙིང་ལ་མཛེས་བྱས་ཏེ། །
འཁྲུལ་མེད་ཏིང་འཛིན་བདེ་ཆེན་བདུད་རྩིའི་ཆུས། །
མྱོས་པ་དཔའ་བོའི་ཟློས་གར་ཅི་ཡང་བསྒྱུར། ། །
གཉིས་མེད་གསུང་བའི་བཀའ་དང་བསྟན་བཅོས་ཀྱི། །
མཛེས་མའི་རང་གཟུགས་ཡིད་ཀྱི་མེ་ལོང་ངོས། །
གསལ་ལ་མ་འདྲེས་རྫོགས་པ་མངོན་དུ་གྱུར། །
ངེས་ཚིག་སོ་སོ་ཡང་དག་རིག་པ་ལ། ། །
འདོད་དགུར་བསྒྱུར་བས་ལེགས་སྦྱར་སྒྲ་ལ་སོགས། །
འབད་རྩོལ་མེད་པར་མཐའ་དག་ཐུགས་སུ་ཆུད། །
ཡེ་ཤེས་སྒྱུ་མའི་མིག་འཕྲུལ་བརྒྱ་ཕྲག་གིས། །
གྲུབ་པའི་ཡ་མཚན་རི་མོ་གཟུགས་ཅན་བཞིན། ། །
ལྷ་བཅས་སྐལ་བཟང་ཀུན་ལ་མངོན་སུམ་བསྟན། །ཞེས་བྱ་བའོ། །
དེ་ནས་སླར་ཡང་བྱ་བྲལ་ཐམས་ཅད་མཁྱེན་པ་དང་དཔོན་སློབ་ལྷན་ཅིག་
དབུས་གཙང་གི་ལྗོངས་དེ་དང་དེར་སྐལ་ལྡན་གྱི་གདུལ་བྱ་དུ་མ་རྗེས་སུ་འཛིན་
པ་དང་། མཐོང་ཐོས་དྲན་རེག་གིས་གནས་སྐབས་དང་མཐར་ཐུག་གི་ཕན་བདེ་
7.}



བསྒྲུབ་པའི་རྟེན་འབྲེལ་ཁྱད་པར་ཅན་བསྐྲུན་པའི་ཕྱིར། གངས་རིའི་ཁྲོད་ཀྱི་
གནས་དང་ཡུལ་ལྗོངས་ཕལ་མོ་ཆེར་བཀྲ་ཤིས་པའི་མཚན་དང་ལྡན་པའི་ཞབས་
རྡུལ་གྱིས་རེག་པ་བསྩལ་ཞིང་། མཐར་གྲུབ་པའི་གནས་མཆོག་པདྨ་ཅན་དུ་
ཕེབས་ཏེ། ཡུན་ རིང་ དུ་ སྒྲུབ་ པ་བསམ་ གཏན་ གྱི་ འཁོར་ ལོ་ ལ་ གཞོལ་བར་
མཛད། དེ་ཚེ་བྱ་བྲལ་ཐམས་ཅད་མཁྱེན་པ་ཉིད་ཀྱི་འཁོར་དུ་གྲུབ་པ་ཐོབ་པའི་
སློབ་མ་བཅུ་ཙམ་ཡོད་པའི་ནང་ནས། རྗེ་ཉིད་སྲས་ཀྱི་ཐུ་བོར་དགོངས་ནས་
སྙན་བརྒྱུད་ཀྱི་བེའུ་བུམ་དང་། སྤྲུལ་པའི་གླེགས་བམ་ཕྱག་ཏུ་གཏད་དེ་ལྷ་དང་
བླ་མའི་ཚོགས་ཀྱིས་ལྷན་ཅིག་ཏུ་ཆོས་ཀྱི་རྒྱལ་ཚབ་ཏུ་དབང་བསྐུར་ཏེ། བསྟོད་
པར་ཡང་།
གྲུབ་པའི་དབང་པོས་རང་གི་འཁོར་རྣམས་ལ། །
སྒྲིབ་མེད་ཡེ་ཤེས་སྤྱན་གྱིས་བརྟགས་པ་ན། །
ཁྱོད་ལས་མཆོག་གཞན་མ་གཟིགས་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་། །
དེ་ནས་རང་གི་ཆོས་ཀྱི་རྒྱལ་ཚབ་ཏུ། །
དབང་བསྐུར་སྤྲུལ་པའི་གླེགས་བམ་ཕྱག་ཏུ་བཞག །
ཆོས་ཀྱི་རྒྱལ་སྲིད་ཡོངས་གཏད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་། །
དེ་ཚེ་བླ་མ་ལྷ་དང་སྲུང་མའི་ཚོགས། །
དགོངས་གཅིག་ཉིད་ཀྱིས་ལེགས་པར་མངའ་གསོལ་བའི། །
3.1



ཁམས་གསུམ་ཆོས་ཀྱི་རྒྱལ་པོ་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
གནས་དེར་དག་པའི་འཁོར་གྱི་ཚོགས་ལ་ཆོས་ཀྱི་འཁོར་ལོ་དང་པོར་
བསྐོར་ཞིང་། གཞན་ཡང་། གྲུབ་པའི་གནས་དུ་མར་སྐྱེ་བོ་ཕལ་མོ་ཆེ་ལ་ལྐོག་ཏུ་
གྱུར་པའི་ཚུལ་གྱིས་ཆོས་ཀྱི་འཁོར་ལོ་དུ་མ་བསྐོར་བས། གྲུབ་པའི་གདུང་འཚོབ་
བརྙེས་པའི་སྐྱེ་བོས་ གངས་ཁྲོད་ཀྱི་དབེན་པ་མཐའ་དག་ཁྱབ་པར་རྗེ་ཉིད་ཀྱི་
གསུང་ལས་དོན་གྱིས་འབྱུང་གསུངས་ཤིང་།
བསྟོད་པར། །
པདྨ་ཅན་དང་དེ་གཞན་གྲུབ་པའི་གནས། །
རྣམས་སུ་ཟབ་རྒྱས་ཆོས་ཀྱི་ཆར་ཕབ་ནས། །
ཀུན་ཏུ་གྲུབ་པས་ཁྱབ་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། ། ཞེས་གསུངས་
བདུན་པ། འདྲེ་གདོན་གདུག་པ་ཅན་དམ་དུ་བཏགས་ཚུལ།
༈ དེ་དང་དེའི་སྐབས་རྣམས་སུ་ཡང་གང་དང་གང་དུ་ཞབས་ཀྱི་འཁོར་
ལོ་བཀོད་པའི་ས་ཕྱོགས་དང་། དབེན་པའི་གནས་དེ་དང་དེ་དག་གི་མི་བསྲུན་
པའི་གཞི་བདག་རྣམས་དམ་ལ་བཏགས་ཏེ། སྲོག་གི་སྙིང་པོ་བཞེས་ནས་སླན་
ཆད་དགེ་བའི་བར་ཆད་དུ་མི་འགྱུར་བའི་བཀའ་ཡང་དག་པར་བསྩལ། དེ་ཡང་
པདྨ་ཅན་དུ་ཕེབས་པའི་ལམ་ཁར་སྡིག་པ་ར་ཅན་ལུག་ཐོང་ཙམ་ཞིག་བདག་ཉིད་
27.)



ཆེན་པོ་ལ་འཇིགས་པ་སྟོན་པ་ལྟར་བྱེད་པ་ན། བདག་ཉིད་ཆེན་པོས་ཇི་མི་སྙམ་
པར་ཏིང་ངེ་འཛིན་གྱི་ཕྱག་རྒྱས་བཅིངས་ཏེ་ཕེབས་པས་ཆོ་འཕྲུལ་རང་ཞིར་སོང་།
ཕྱིས་ནི་གཞི་བདག་དེས་ཚུལ་བཞིན་འཕྲིན་ལས་བསྒྲུབས་ཏེ། རྗེ་འདི་པ་འཚོ་
བའི་ཆ་རྐྱེན་གྱིས་གཏུགས་ནས་གནས་དེ་ལས་འབྱོན་པར་བཞེད་པ་ན། རྣ་རོ་
སོགས་འཚོ་བའི་ཡོ་བྱད་སྒྲུབ་ཁང་གི་ཉེ་ལོགས་སུ་ཡང་ཡང་འཇོག་པར་བྱེད།
དེའི་ཚུལ་རིག་པས་གནས་འདིར་རྒྱུན་རིང་ན་དགེ་སྦྱོར་འཕེལ་ཡང་སེམས་ཅན་
ལ་གནོད་པར་དགོངས་ནས་ཕེབས། ཕྱིས་དབེན་སར་བཞུགས་པའི་ཚེ་ཡང་
ཇོ་མོའི་གཞི་བདག་དེས་གསའི་རྣམ་པར་ཀུན་གྱིས་མཐོང་བར་བྱས་ཏེ། རྗེ་ཉིད་
མཇལ་བ་ལ་བྱུང་གསུང་། གཞན་ཡང་དེ་འདྲའི་རིགས་མང་པོ་འདུག་ཀྱང་ཡི་
གེས་འཇིགས་པས་མ་སྤྲོས་སོ། །དེ་ལྟར་ཡང་བསྟོད་པར།
སྐུ་གསུང་ཐུགས་ཀྱི་རྣམ་པ་སྣ་ཚོགས་པས། །
ཞིང་སྐྱོང་གཞི་བདག་ཚོགས་རྣམས་དམ་ལ་བཞག །
འགྲོ་ལ་ཕན་བདེ་རྒྱས་མཛད་དབེན་ས་པ། ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
དེ་ནས་རི་བོ་དགེ་འཕེལ་དུ་ཐོག་ཤས་བཞུགས། དེའི་དུས་སུ་རིག་པ་
བརྟུལ་ཞུགས་ཀྱིས་འདའ་བར་མཛད་པས། བློ་མིག་ལྡོང་བའི་སྐྱེ་བོ་ཕལ་མོ་ཆེས་
དབེན་ས་སྨྱོན་པ་ཞེས་ཀྱང་སྒྲོག་པར་བྱེད་ལ། ཉིད་ཀྱི་གསུང་ལས་ཀྱང་།
བླ་མ་ལྷ་ལ་རྩེ་གཅིག་གསོལ་བཏབ་པས། ། །
ཡིད་ལ་གང་དྲན་འཕྲལ་ལ་ལག་ལེན་ལ། །
འགེལ་བ་སྨྱོན་པ་འདྲ་བའི་སྤྱོད་པས་ནི། །
276



སངས་རྒྱས་མྱུར་དུ་སྒྲུབ་པ་བདག་གི་ལུགས། །
ཞེས་པ་དང་།
བླ་མ་ལྷ་ལ་རྩེ་གཅིག་གསོལ་བཏབ་ནས། །
གང་བྱུང་རྐྱེན་རྣམས་ཕལ་ཆེར་དགེ་སྦྱོར་གྱི། །
གྲོགས་སུ་འཆར་ཕྱིར་སྨྱོན་སྤྱོད་ལ་གནས་ནས། །
དབེན་པར་གཅིག་པུར་སྡོད་པ་ཁོ་བོའི་ལུགས། །ཞེས་གསུངས་
པ་ལྟར། རྐྱེན་བཟང་ངན་གང་བྱུང་ཐོག་བརྫིས་སུ་བྱས་ནས་མགོ་གནོན་པར་
མཛད་དེ། བཀའ་ལས། ཡང་ན་ནི་ཆོས་བརྒྱད་འདི་མགོ་གནོན་ནུས་པ་གཅིག་
དགོས་པར་འདུག ཡང་ན་ནི་ཆོས་བརྒྱུད་འདི་ལམ་དུ་འཁྱེར་ནུས་པ་གཅིག་
དགོས་པར་འདུག དེ་ལ་ཡང་མ་ནོར་བར་འཁྲིད་པའི་བཤེས་གཉེན་གཅིག་
གིས་ཟིན་དགོས་པར་འདུག་གསུང་། དེ་དག་གི་ཚེ། རང་ཉིད་མདོ་སྔགས་ཀྱི་
གནད་ཐམས་ཅད་བསྡུས་པའི་ ལམ་ གྱི་ སྙིང་པོ་ ཐུགས་ཉམས་སུ་བསྟར་བར་
མཛད་པ་སྣང་སྟེ། གསུང་ལས། འཇམ་དབྱངས་བླ་མའི་ཞབས་ལ་ཕྱག་འཚལ་
ལོ། །དེ་ལྟ་ན། ལམ་ཐུན་མོང་བ་ལ་སྦྱངས་ནས་རྒྱུད་འོས་སུ་གྱུར་པ་ན། བླ་མ་
མཉེས་པར་བྱས་ནས། རྣམ་པར་དག་པའི་དབང་ལམ་ཟབ་མོའི་རྟེན་དུ་སྒྲུབ་
པར་ནུས་ངོས་ཤེས་པ་བླངས་ནས། དམ་ཚིག་དང་སྡོམ་པ་བཟུང་། དེ་ནས།
སྐབས་དེ་དང་གཞན་དུ་བླངས་པའི་སྡོམ་པ་གསུམ་ལ་གཅེས་སྤྲས་སུ་བྱས་ཏེ་ཚུལ་
བཞིན་དུ་བསྲུང་བ་གཞིར་བཞག་ནས་ཐུན་བཞིའི་རྣལ་འབྱོར་གྱི་རིམ་པ་དང་པོ་
བསྒོམས་ལ་རྫོགས་རིམ་གྱི་རྟོགས་པ་ཁྱད་པར་ཅན་སྐྱེ་བའི་དགེ་བའི་རྩ་བ་སྨིན་
པར་བྱས། དེ་ནས་རྫོགས་པའི་རིམ་པ་ཁྱད་པར་ཅན་རིམ་གྱིས་བསྐྱེད་ནས་ཟུང་
འཇུག་གི་སྐུ་བསྒྲུབས་ན། མདོ་སྡེ་དང་རྒྱུད་སྡེ་མཐའ་དག་གི་གནད་རྣམས།
277



གང་ཟག་གཅིག་སངས་རྒྱ་བའི་ཆ་རྐྱེན་དུ་གྱུར་བ་ལ་ངེས་པ་རྙེད་ནས། ཐུབ་
པའི་བསྟན་པ་ཡོངས་སུ་རྫོགས་པ་རང་གིས་གཞན་ལ་སྤེལ་ནུས་པ་ཡིན་ནོ། །
དྷམ་བཛྲ་ཡི་གསུང་རྒྱུན། བློ་བཟང་གིས་ཡི་གེར་བཀོད་པའོ། །ཞེས་གསུངས་
ཏེ། གཞན་དག་ལ་འདི་ལྟར་གྱིས་ཤིག་ཅེས་གོ་བར་མཛད་པའོ། །ཡང་དུས་
གཅིག་གི་ཚེ།
སངས་རྒྱས་ལས་ཀྱང་དཀོན་པའི་གདམས་པ་མཆོག །
རྙེད་པར་དཀའ་བའི་རྡོ་རྗེ་ཐེག་པའི་ལམ། །
ལམ་འདི་ཕྱིས་ནས་རྙེད་པར་དཀའ་བས་ན། །
ཚེ་འདིའི་འདོད་ཡོན་ཐེད་ལ་བོར་མཛོད་ལ། །
རྒྱལ་བས་བསྔགས་པའི་རི་ཁྲོད་སྟོང་པ་རུ། །
བསེ་རུ་བཞིན་དུ་གཅིག་པུར་གནས་མཛོད་ལ། །
ལན་ཅིག་མིན་པར་ཡང་ཡང་སྒོམས་ཤིག་ཨང་། །
དེ་ལྟར་བསྒོམས་པས་བློ་གྲོས་བཟང་པོ་ཁྱོད། །
སྒྲུབ་པའི་རྒྱལ་མཚན་རྟག་ཏུ་ཚུགས་ཤིག་ཨང་། །
ཁྱད་པ ར་པ་རྒྱུད་གསང་བ་འདུས་པ་དང་། །
རྣལ་འབྱོར་མ་རྒྱུད་འཁོར་ལོ་སྡོམ་པ་གཉིས། །
འབྲལ་བ་མེད་པར་ལུས་ལ་སྟིམས་ཤིག་ཨང་། །ཞེས་པ་འང་གསུངས་



བརྒྱད་པ། བླ་མ་དམ་པ་དྷརྨ་བཛྲའི་དྲིན་དྲན་ཞིང་
མགུར་གསུངས་པ།
༈ གནས་དེར་སྟོན་གྱི་རིང་ལ་བླ་མ་མགོན་པོའི་སྒྲུབ་པ་ཞིག་མཛད་
ནས། སྐུ་ཁམས་སེང་བའི་ཕྱིར་གཟིམ་ཁང་གི་སྟེང་དུ་ཕེབས་པར། སྟོན་གྱི་
མཛེས་མ་ལང་ཚོ་དར་ལ་བབས་པས་ཕྱོགས་ཐམས་ཅད་མི་གཙང་བའི་རྡུལ་དང་
བྲལ་ཏེ། དྲི་ཞིམ་པོས་བསྐོས་པའི་བསེར་བུ་བསིལ་བའི་ངད་ནི་དལ་བུས་ལྡང་།
ཡུལ་ལྗོངས་ཕལ་ཆེར་ནི་གསེར་གྱི་ཁུ་བ་དང་འདྲེས་པའི་རིན་པོ་ཆེ་མར་གད་ཀྱི་
མདངས་ཉེ་བར་འཛིན། ནམ་མཁའི་དཀྱིལ་འཁོར་ནི་འགའ་ཞིག་སྤྲིན་གྱི་བླ་
བྲེས་གཡོགས་ཤིང་ཕལ་ཆེར་བཻཌཱུརྱ་ལྟར་རབ་ཏུ་དག ཁྱད་པར་པ་སྣམ་ཇོ་མོ་ལྷ་
རིའི་ཕྱོགས་ཀྱི་སྟེང་གི་ནམ་མཁར་སྤྲིན་དང་ན་བུན་ཆུ་ཡི་ལྗིད་ཀྱིས་ལྷག་པར་
ནོན་པ་་དངུལ་ཆུའི་མདོག་ལྟ་བུ་ཞིག་ལྡིང་ཞིང་། རི་བོའི་རྩེ་མོར་ཅུང་ཟད་
ཆགས་པ་གཟིགས་པས་རྐྱེན་བྱས་ཏེ། བྱ་བྲལ་ཐམས་ཅད་མཁྱེན་པ་དྷརྨ་བཛྲ་དེ་
ཉིད། དུས་ད་ལྟ་ཇོ་མོ་ལྷ་རིའི་གནས་ན་ སྐུ་འཇའ་ལུས་རྡོ་རྗེའི་སྐུ་བརྙེས་
ཤིང་། ཐུགས་ཐུབ་ ཡངས་ བདེ་ སྟོང་ གི་ རོལ་ བ་ ལས་ གཡེལ་ བ་ མེད་ པར།
གསང་རིམ་གཉིས་ཟབ་མོའི་སྒྲ་དབྱངས་སྒྲོག་བཞིན་པར། སྤྱིར་གངས་ཅན་གྱི་
འགྲོ་བ་མཐའ་དག་གི་དཔལ་དུ་བཞུགས། ཁྱད་པར་བདག་ཉིད། རྗེ་རྒྱལ་བ་
གཉིས་ པ་འི་བཀའ་བརྒྱུད་ཟབ་མོའི་དོན་ཅི་དགར་ཉམས་སུ་བླངས་པས་ཆོག་
ཅིང་། ཆོས་ལ་བློ་ཁ་ཕྱོགས་ནས་ཉམས་ལེན་གྱི་གནད་ལ་ངེས་པ་ཅུང་ཟད་ཐོབ་
པ་འདི་ཡང་། རྗེ་བཙུན་དམ་པ་འདིའི་བཀའ་དྲིན་ཡིན་སྙམ་དུ་དད་པ་ཚད་
མེད་འཁྲུངས་ཏེ། མགུར་འདི་ཉིད་གསུངས་སོ། །
རུ
ཏུ་ཀ་འབྲུ་!Y
?
༔



རྗེ་སྤྱི་གཙུག་སེང་གེའི་ཁྲི་སྟེང་དུ། །
གདན་ཉི་ཟླ་པདྨའི་དབུས་བཞུགས་ལ། །
ཐུགས་བརྩེ་བ་ཆེན་པོས་ཉེར་དགོངས་ནས། །
མཆོག་ཐུན་མོང་དངོས་གྲུབ་སྩལ་དུ་གསོལ། །
འབྲུ་རྩི་ཐོག་རྒྱས་པ་སྟོན་གྱི་དུས། །
དགུང་བཻཌཱུརྱ་ལྟར་དྭངས་པའི་འོག །
རླངས་ན་བུན་དངུལ་གྱི་མདོག་འདྲ་བ། ། །
འདི་མཐོང་བའི་མོད་ལ་བླ་མ་དྲན། །
ལུས་ཉི་ཁྲི་ཆིག་སྟོང་བ་སྤུ་གཡོས། །
མིག་བཀའ་དྲིན་དྲན་པའི་མཆི་མས་བརླན། །
ངག་སྐད་གསང་མཐོན་པོས་གསོལ་བ་འདེབས། །
བདག་ལུས་ངག་ཡིད་གསུམ་བྱིན་གྱིས་རློབས། །
མཚན་དྲན་ཐོས་འགལ་རྐྱེན་སེལ་བ་ལ། །
དཔལ་མགོན་པོ་མཆོག་དང་དབྱེར་མེད་པའི། །
དུས་ད་ལྟ་མཚན་ལྡན་བླ་མ་དེ། །
ལྷོ་ཇོ་མོ་ལྷ་རིའི་གནས་མཆོག་ན། །
སྐུ་འཇའ་ལུས་རྡོ་རྗེ་འཛིན་པའི་ཚུལ། །
གསུང་རིམ་གཉིས་ཟབ་མོའི་དགའ་སྟོན་འགྱེད། །
ཐུགས་ཟབ་ཡངས་བདེ་བ་ཆེན་པོའི་ངང་། །
སྤྱིར་གངས་ཅན་སྐྱེ་འགྲོའི་དཔལ་དུ་ཤར། །
སྒོས་སྙོམས་ལས་ཅན་གྱི་བློ་བཟང་བདག །
E
23)



ཆོས་མདོ་རྒྱུད་ཟབ་མོ་ཀུན་གྱི་དོན། །
རང་ཅི་དགར་སྤྱད་པས་ཆོག་པ་འདི། །
རྗེ་ཁྱེད་ཀྱི་བཀའ་དྲིན་ཆེ་ལས་ཐོབ། །
ངའི་གསུམ་ལྡན་བླ་མ་འགྲན་ཟླ་མེད། །
ཡིད་བཀའ་དྲིན་དྲན་པས་གསོལ་བ་འདེབས། །
ཚེ་འདི་ལ་རིམ་གཉིས་རྣལ་འབྱོར་གྱིས། །
རྒྱུད་སྨིན་ཅིང་གྲོལ་བར་བྱིན་གྱིས་རློབས། །ཞེས་གསུངས་སོ། །
དགུ་པ། ཀུན་མཁྱེན་ལེགས་པ་དོན་གྲུབ་དང་ཞལ་མཇལ་བ།
༈ དེ་ནས་ཡེ་ཤེས་མཁའ་འགྲོས་ལུང་བསྟན་པ་བཞིན་བཀྲ་ཤིས་ལྷུན་
པོར་ཀུན་མཁྱེན་ལེགས་པ་དོན་གྲུབ་དང་ཞལ་འཛོམས། ཕན་ཚུན་དུ་ལུང་
རྟོགས་ཀྱི་ཡོན་ཏན་ཁྱད་པར་ཅན་མངའ་བའི་སྟོབས་ཀྱིས་ཐུགས་ཡིད་གཅུགས་
པར་གྱུར། ཀུན་མཁྱེན་ཆེན་པོས་བསྐུལ་ནས་གསང་འདུས་དང་། འཇིགས་
བྱེད་ཀྱི་འཁྲིད་ལག་རྗེས་ཀྱི་རྩོམ་པ་ཡང་མཛད། འཕྲིན་ལས་ཆེ་བ་ཡོང་བས་
སྦྱར་བྱང་ཀུན་མཁྱེན་གྱིས་མཛོད་གསུངས་མཛད་དོ། ། དེ་ལྟ་ན་ཀུན་མཁྱེན་
གྱིས་མཛད་པར་གྲགས་ཀྱང་ནང་ལྟར་རྗེ་འདི་ཉིད་ཀྱིས་མཛད་པ་ཡིན། དེའི་
དུས་གཟིམ་ཁང་སེར་པོར། །
གདོད་ནས་དག་པའི་ཆོས་དབྱིངས་ནམ་མཁའ་ལ། །
སྣ་ཚོགས་རྟེན་འབྲེལ་སྤྲིན་ཕུང་ཅི་ཡང་བཀྲ། །
རྣམ་དག་རིགས་པའི་རླུང་གིས་དཔྱད་པ་ན། །
སླར་ཡང་ཀུན་གསལ་ཉིད་དུ་ཐིམ་པར་འགྱུར། །ཞེས་སོགས་ལྟ་བའི་



མགུར་ཡང་བཞེས་ སོ། །མདོར་ན་ཐུགས་ཡིད་གཅིག་ཏུ་འདྲེས་ཏེ། བསྟོད་
པར།
ལུང་བསྟན་བརྙེས་པ་མཁས་པའི་དབང་པོ་དང་། །
ཐབས་ཤེས་ཟུང་དུ་འབྲེལ་བའི་རྟེན་འབྲེལ་གྱིས། །
བསྟན་པའི་སྙིང་པོ་གསལ་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་གསུངས་པ་
ལྟར་རོ། །
བཅུ་པ། དགེ་སློང་གི་སྡོམ་པ་བཞེས་པ།
༈ དེ་ནས་ དགུང་ ལོ་ སོ་ གསུམ་ ལ་བབས་པ་དགུན་ཟླ་ར་བའི་ཚེས་
བརྒྱད་ལ། དཔལ་ལྡན་འབྲས་སྤུངས་ཀྱི་ཆོས་གྲྭ་ཆེན་པོར་འབྲོམ་སྟོན་ཐམས་
ཅད་མཁྱེན་པ་དགེ་འདུན་རྒྱ་མཚོས་མཁན་པོ་དང༌། འདུལ་བའི་སློབ་དཔོན་ལྷ་
དབང་རིན་ཆེན་པས་ལས་སློབ་དང༌། འབྲས་ སྤུངས་བྱང་འདྲེན་ཆེན་མོས་
གསང་སྟོན་མཛད་དེ། དད་པའི་དགེ་འདུན་གྲངས་ཚང་བ་ལས་བསྙེན་རྫོགས་
ཀྱི་སྡོམ་པ་བཞེས་ཏེ། སོ་སོར་ཐར་པའི་དབང་དུ་བྱས་པའི་ལྷག་པ་ཚུལ་ཁྲིམས་
ཀྱི་བསླབ་པ་ལྷའི་ཆུ་བོས་ཡིད་ཀྱི་བུམ་པ་ཡོངས་སུ་གང་། དེ་ནས་བཟུང་སྟེ་རང་
བཞིན་གྱི་ཉེས་པས་གོས་པ་ག་ལ་ཞིག བཅས་པའི་ཆ་ཤས་ཕྲ་མོ་ཙམ་ཡང་སྲོག་
གི་དབང་པོ་འདུས་གཅེས་པར་བསྲུང་བར་མཛད་དོ། ། དེ་ཡང་གངས་རིའི་ཁྲོད་
ཀྱི་གྲུབ་ཐོབ་དུ་གྲགས་པ་ཕལ་མོ་ཆེ། རྗེས་འབྲང་དང་བཅས་པ་ནི་རབ་ཏུ་བྱུང་
བའི་རྟགས་དང་ཆ་བྱད་ཆོས་གོས་གསུམ་སོགས་འཆང་བ་དང༌། ཆང་དང་ཕྱི་
དྲོའི་ཁ་ཟས་སྤངས་ཏེ། ཆབ་དང་། རུང་ཆུ། བྱིན་ལེན་སོགས་རྒྱལ་བས་ཇི་
??



ལྟར་བཅས་པ་ཚུལ་བཞིན་དུ་བསྒྲུབ་པ་དག་མཐོང་བ་ན། གྱ་ཚོམ་མེད་པར་
ཐེག་པ་དམན་པའི་ཉན་ཐོས་དབང་རྟུལ་ལོ། །ཞེས་ལུག་ལྟར་རྨོངས་པའི་ཁྱུ་
ཆེན་པོའི་དབུས་སུ་རྣ་བ་འོན་པ་སྟེར་ཞིང་། གཞན་དག་ནི་ཞེ་སྡང་གི་སྲེག་ཟས་
ཡིད་ཀྱི་བུད་ཤིང་ཀུན་ཏུ་འབར་བར་བྱས་ཏེ། དགེ་འདུན་གྱི་སྡེ་རིས་སུ་བཅད་
ནས་ཡང་དག་པ་མ་ཡིན་པའི་ཅ་ཅོ་རྒྱུན་མང་བསྒྲུགས་ནས་ རང་ཉིད་དེ་
བཞིན་གཤེགས་པས་གསུངས་པའི་ཆོས་འདུལ་བའི་སྤྱོད་ཚུལ་བསམས་བཞིན་དུ་
བརྒལ་བ་ལ་དཔའ་བར་བྱས་ཏེ། བླ་ན་མེད་པའི་ལམ་མཐོན་པོ་ལ་རེག་པར་
སེམས་ཤིང་། སྐྱེ་བོ་ཕལ་ཆེར་ཡང་དེ་ལྟ་བུའི་སྤྱོད་ཚུལ་ལ་མགུ་མོད། བདག་
ཉིད་ཆེན་པོ་འདི་ནི་གྲུབ་པའི་གོ་འཕང་མཐོན་པོར་གཤེགས་ཀྱང་། བསྟན་པའི་
རྩ་བ་སོ་སོ་ཐར་པ་ཉིད། རྒྱལ་བས་གསུང་དབྱངས་མཐོན་པོས་མདོ་རྒྱུད་དུ་
མར་རྒྱ་ཆེར་བསྔགས་ཤིང་མཁས་གྲུབ་ཚད་ལྡན་རྣམས་ཀྱིས་ཀྱང་། དགོངས་པ་
གཅིག་དང་དབྱངས་གཅིག་གིས་བསྔགས་པ་ཐུགས་ལ་བཅགས་ཏེ། ཇི་སྲིད་
འཚོའི་བར་དུ་ལྟུང་བ་ཕྲ་མོའི་རྟོག་པས་ཀྱང་གོས་པ་མེད་པར་བསྲུངས་སོ། །
དེ་ནས་ལྷ་སར་ཕེབས་ཏེ། ཇོ་བོ་རྣམ་གཉིས་ཀྱི་དྲུང་དུ་བསྟན་པ་དང་
འགྲོ་བའི་ཕན་བདེ་རྒྱས་པའི་སྨོན་ལམ་ཡང་དག་པར་མཛད། ཀ་བ་ཤིང་ལོ་
ཅན་ནས་བཀའ་ཆེམས་ཀ་ཁོལ་མ་དེ་བཏོན་ནས་གཟིགས་གྲབས་ ཤིག་མཛད།
འོན་ཀྱང་དགོས་པ་ལྷག་པོ་མི་འདུག་པས་བཞག་གསུང་། དེ་ནས་ནུབ་གཅིག་
རྣལ་ལམ་དུ་འདུལ་འཛིན་ཤཱཀྱ་བཤེས་གཉེན་ཡིན་ཟེར་བའི་རྣལ་འབྱོར་པ་སྨུག་
ནག་དོམ་ལྤགས་ཀྱི་ཤམ་ཐབས་ཅན་ཞིག་གིས། འཇམ་དབྱངས་མེ་ཏོག་གསལ་
བར་བྱེ་བ་གསུམ་གཏད་ནས། ཉིད་ཀྱི་དོན་ལེགས་པར་གྲུབ་པ ས་གཙང་ལ་སོང་
ཟེར་ནས། མི་སྣང་བར་གྱུར་ཏོ། །ནང ས་པར་དགེ་ལྡན་རྭ་སྒྲེང་སོགས་མཇལ་
2;



བར་ཆས་པ་ལས་ལམ་བར་དུ་བསྙེལ་《སྙུན་གཞི་ཤིན་ཏུ་དྲག་པ་ཞིག་བྱུང་བས།
མདང་གི་རྨི་ལྟས་དང་མཐུན་པར་ད་རེས་མ་ཕྱིན་པ་ལེགས་པར་འདུག་སྙམ་སྟེ་
ལྡོག་པར་བརྩམས་པ་ནས་སྐུ་ཁམས་རང་དྭངས། དེ་དག་ལ་འདི་སྐད་ཅེས་བྱ་
དམ་པའི་ཞབས་སེན་གསར་པའི་བསིལ་འོད་རྒྱས། །
གྲུབ་དབང་ཤར་རིའི་ཕྲག་པར་ངལ་བསོས་པས། །
ཐུབ་བསྟན་གླིང་བཞི་གོས་དཀར་གྱིས་འཕྱུར་བ། །
མནྟཱ་ར་ཡི་དབུ་བ་བརྩེགས་པ་བཞིན། །
སྟོང་གསུམ་ཀོ་ཊི་ཤ་ཏའི་དགའ་ཚལ་དུ། །
དཔལ་རྐང་པཱ་ར་ཧ་ཡི་མཛད་པ་ཡིས། །
ཀུན་དགའི་འཇོ་སྒེག་བརྒྱ་ཕྲག་སྟོན་པ་ལ། །
སྐྲུན་པར་འོས་པའི་ཟློས་གར་མཁན་འདི་མཚར། །
མཁའ་ལ་སྣང་བྱེད་ཟུང་དག་རྒྱུ་བ་ཡི། །
བལྟ་བྱེད་འོད་ཟེར་སྤྲོ་བའི་སྐབས་སྟོན་ལྟར། །
གྲུབ་དབང་ས་ཡི་ཉི་ཟླ་ཟུང་དག་ཀྱང་། །
གངས་ཁྲོད་བློ་མུན་སེལ་ཕྱིར་ཕྱོགས་ཀུན་ཉུལ། །
འོན་ཀྱང་ཆུ་འཛིན་མངལ་བཟང་ལས། །
དག་བྱེད་བདུད་རྩིའི་རྒྱུན་འཐོན་ཀྱང་། །
རྡོ་ལེབ་སྟེང་གི་ས་བོན་ལྟར། །
སྐལ་མེད་ཕྱུགས་ཀྱི་སེམས་འཆང་བའི། །
གངས་ཁྲོད་གནས་པ་ཕལ་ཆེར་འདི། །
?s 1



སློང་བ་བཟའ་ཤིང་འབྲས་བུ་ལ། །
རེ་བའི་སྤྲེའུ་མི་བསྲུན་པར། །
སེམས་ནི་ཀུན་ཏུ་འཕྱང་མོ་ཉུག །
སྒྱུ་མའི་སྲིན་པོ་རབ་ཁྲོས་པ། །
འབྱིན་པའི་སློབ་དཔོན་ཇི་བཞིན་དུ། །
ཆོས་རྣམས་ཀུན་གྱི་ཚད་རིག་པས། །
བདེན་པར་སྣང་བའི་སྲིད་འདི་ཟོས། །
མིག་ཡངས་རིན་ཆེན་རྒྱུན་འཕྲེང་དང་། །
རྨ་བྱ་གཞོན་ནུ་མདོངས་ཀྱིས་བཞིན། །
རྒྱལ་སྲས་པུ་རི་ཀ་འདིས། །
གྲུབ་མཆོག་དཔྱིད་ཀྱི་དཔལ་མོ་མཛེས། །
དེ་ནས་ཨོ་ཌི་ཡ་ནའི་གཟི་བྱིན་ལ། །
འཁུ་ལྡན་པདྨ་ཅན་གྱི་གཞལ་ཡས་དབུས། །
ཡེ་ཤེས་སྐུ་མངའ་དེ་ཡི་ཡེ་ཤེས་ཀྱི། །
གསེར་གྱི་འོད་རིས་བྱེ་བ་འབུམ་བཀྲམ་པས། །
དག་པའི་འཁོར་གྱི་པད་མཚོ་འདུས་པའི་ནང་། །
ལང་ཚོ་གསར་པའི་མྱུ་གུ་ཆེས་ཕྲ་ཡང་། །
རྣམ་དཔྱོད་གེ་སར་བཞད་པའི་དཔའ་བོ་ཁྱོད། །
སྐལ་བཟང་བུང་བའི་ཉེར་འཚེ་མཆོག་ཏུ་དགོངས། །
གང་འདི་མེ་ལོང་གཟུགས་བརྙན་ནམ། །
འོན་ཏེ་འཇའ་ཚོན་ལུས་ཅན་ཁྲིར། །
2$)



བློ་བཟང་ཞབས་སེན་འོད་ཆགས་པའི། །
ནོར་བུའི་འོད་ཀྱི་སྣང་བརྙན་ནོ། །
གསེར་སྦྱངས་བརྩེགས་པའི་ལྷུན་པོ་ནི། །
རྒྱུ་སྐར་ཚོམ་བུ་འཛིན་པ་ལྟར། །
ཁྱབ་བདག་རིགས་ཀྱི་མུ་ཀུ་ཊ། །
རྒྱལ་བའི་གཙུག་ཏོར་བཞིན་དུ་མཐོ། །
དུས་གསུམ་གསལ་བའི་ཡེ་ཤེས་དང་། །
སྙན་བརྒྱུད་ནོར་བུའི་མེ་ལོང་གིས། །
བཞིན་མཛེས་ལུས་ཕྲ་ཇི་བཞིན་དུ། །
བདག་ཉིད་ཚེ་འདི་ཕྱག་ཟུང་བྲེལ། །
སྙིང་རྗེའི་རྒྱུད་ལ་རབ་བརྟེན་ཅིང་། །
རྣམ་དཔྱོད་མཐེབ་ལྟོང་དང་འགྲོགས་པའི། །
ལེགས་བཤད་ཉག་ཕྲན་འབུམ་སྤྲོས་པས། །
ཉོན་མོངས་དགྲ་སྡེ་པ་མ་པ་ར་བྱས། །
གང་བློ་འོ་མའི་ཆུ་གཏེར་ལས། །
ལེགས་བཤད་ངང་ངའི་ཁ་པར ་ཏེ། །
སྐལ་ལྡན་ཡིད་ཀྱི་པདྨོའི་ཚལ། །
ཟླ་ཤེལ་ཞུན་ན་འཁྱིལ་འདུར་བྱས་ །
མ་སྤེལ་བར་ཡང་བཀའ་དྲེན་གྱིས། །
མེ་ཏོག་ཕོན་ངོ་མ་ལ་པ་འི། །
ཐོད་མཛེས་ཨུཏྤལ་གར་གྱིས་ནི། །
བ 14，



ཕྱོགས་ཀུན་ངོ་མཚར་རི་མོ་བཞིན། །
དེ་ནས་ཛྲ་ཊ་སྤངས་པའི་སྤྱན་རས་གཟིགས། །
དད་པའི་ཚོགས་མཆོག་དབུས་སུ་གསོལ་བཞི་ལ། །
བརྟེན་ནས་བསྙེན་པར་རྫོགས་པའི་ཚོན་རིས་བརྒྱ། །
གང་ཐུགས་རྙོག་བྲལ་ཆུ་ཤེལ་ཁོང་པར་འཕོས། །
སླར་ཡང་མཚན་བཟང་ཞབས་སྐྱེས་རྩིབས་སྟོང་ཅན། །
བསོད་ནམས་བཞིན་དུ་ཆུ་བདག་ཕྱོགས་སུ་བྲིས། །
དེར་ནི་འོད་གསལ་དག་ང་འི་རོལ་པ་ལས། །
ཡེ་ཤེས་ཌཱ་ཀིའི་དྲུག་ལྡན་དབྱངས་སྙན་གྱིས། །
བསྐུལ་བའི་མོད་ལ་སྐྱེ་བ་གཅིག་ཐོགས་ཀྱི། །
རྒྱལ་་སྲས་ངུར་སྨྲིག་ཟོལ་ལ་བརྟེན་ང་་དང༌། །
པན་ཚུན་དག་པའི་རྩེད་འཇོས་ཡིད་གཅུགས་ཤིང་། །
པདྨ་ཉིན་མོར་བྱེད་ལྟར་ཟུང་དུ་འབྲེལ། །ཞེས་བྱའོ། །
དེ་ནས་ སེ་ར་ཐེག་ཆེན་གླིང་དུ་ཕེབས་ཏེ་ ཐམས་ ཅད་ མཁྱེན་ པ་ དགེ་
འདུན་རྒྱ་མཚོའི་དྲུང་དུ་གྲུབ་རྒྱལ་ལུགས་ཀྱི་ཚེ་ཁྲིད་དང་། ཚེ་དབང་། སོ་ཐར་
དང་། ཆོས་སྒྲགས་ཀྱི་མདོ། ཐམས་ཅད་མ་ཁྱེན་པ་རང་ཉིད་ཀྱི་གསུང་འབུམ་
ཐོར་བུ་བའི་ལུང་ཚང་མ་གསན།
སླར་གཙང་ཕྱོགས་སུ་ཞབས་ཀྱི་འཁོར་ལོ་བཀོད་དེ། དགེ་འཕེལ་མཁན་
པོ་ལེགས་པའི་བློ་གྲོས་པ་ལ། སྨྱུང་གནས་དང་བཅས་པའི་ལུང་། ཡི་དམ་གྱི་
སྔགས་བསྡུའི་རྗེས་གནང་། བླ་མ་མགོན་པོ་དབྱེར་མེད་ཀྱི་རྗེས་གནང་། སྨན་
བླའི་ལུང་སོགས་ཆོས་བཀའ་ཅི་རིགས་པ་གསན་ནོ། །གཞན་ཡང་། དེ་དག་གི་



སྐབས་ཤིག་ཏུ་གསེར་སྡིངས་སུ་ཕེབས་ནས། པཎ་ཆེན་བྱང་ཆུབ་བློ་གྲོས་ལ་
དཔལ་གསང་བ་འདུས་པའི་རྩ་རྒྱུད་སྒྲོན་གསལ་ཆ་ལག་དང་བཅས་པ་སོགས་
འདུས་པ་འཕགས་པའི་སྐོར་གྱི་གདམས་པ་ཆ་ལག་དང་བཅས་པ་རྫོགས་པར་
གསན་ནོ། །དེ་དུས་གནས་རྙིང་ཡོལ་དུ་མངའ་རིས་ལོ་ཆེན་རྣམ་རྒྱལ་བ་ལ་སྦ་
བཞིའི་གདམས་པ་དང་། བདེ་མཆོག གདན་བཞི་ལ་ སོགས་ པ་མ་རྒྱུད་ལ་
བརྟེན་པའི་ཟབ་མོའི་གདམས་པ་མཐའ་ཡས་པ་གསན་ཅིང་། བླ་མ་འདི་ཁ་ཆེ་
ཁྲི་གདན་དུ་ སློབ་དཔོན་རྡོ་རྗེ་དྲིལ་བུ་ པའི་དངོས་སློབ་མཆོག་གི་དངོས་གྲུབ་
བརྙེས་པ་ཞིག་དང་མཇལ་ནས་རྗེས་སུ་བཟུང་ཞིང་། ཁྱད་པར་རྒྱལ་བ་ཙོང་ཁ་
པའི་ཞལ་མངོན་དུ་གྱུར་ནས། གདམས་པ་མཐའ་ཡས་པ་ཐོབ་པའི་རྣལ་འབྱོར་
གྱི་དབང་ཕྱུག་ཞིག་གོ ། གཞན་ཡང་། དགོས་པ་ཁྱད་པར་ཅན་ལ་དགོངས་
ནས་མཁས་པ་དང་གྲུབ་པའི་བླ་མ་དུ་མ་ཞིག་ལས་ཀྱང་ཟབ་པ་དང་རྒྱ་ཆེ་བའི་
གདམས་པ་སྣ་ཚོགས་པ་ནོས་ནོད་པས། ལུང་གི་བསྟན་པ་མཐའ་དག་གི་
བདག་པོར་གྱུར་ཏེ། ཉིད་ཀྱི་གསུང་ལས། །
འཇམ་དཔལ་དབྱངས་ཀྱི་སྲས་ཀྱི་ཐུ་བོ་མཆོག །
བློ་བཟང་གྲགས་པ་ཞེས་པའི་བླ་མ་དེའི། །
གསུང་གི་སྙིང་པོའི་སྙན་བརྒྱུད་འཛིན་པ་ནི། ། །
དེང་སང་དུས་ན་ཁོ་བོ་ཙམ་དུ་བས། །ཞེས་གསུངས་པ་ལྟར་རོ། །
མདོར་ན་དགུང་ལོ་བཅུ་བདུན་ནས་བཞི་བཅུ་ཞེ་གཉིས་ཀྱི་བར་དུ། བྲག་རྒྱ་རྡོ་
རྗེའི་ཕོ་བྲང་། གཡའ་མ་སྟག་གཟིག གླང་ཆེན། ཀོ་བྲག ཁྱད་པར་པ་སྣམ་ཇོ་
མོ་ལྷ་རི་ལ་སོགས་པའི་རི་ཁྲོད་རྣམས་སུ་སྒྲུབ་པ་སྙིང་པོར་མཛད་དེ། ཆོས་རྗེ་
ངག་དབང་གྲགས་པ་ལ་གནང་བའི་བཀའ་ཤོག་ཏུ། བདག་ཀྱང་ཟླ་རེ་ཟླ་གཉིས་
? $$



མ་ཤི་ན། སྐྱེ་བ་འདིའི་ཕྱི་མའི་འདུན་མ་ཞིག་དང་། ལོ་རེ་ལོ་གཉིས་མ་ཤི་ན་སྐྱེ་
བ་གཏན་གྱི་འདུན་མ་ཞིག་རྐང་ཚུགས་སུ་བྱེད་ དགོས་ སྙམ་པའི་བསམ་པས།
རང་ལོ་བཅུ་བདུན་ནས་བཟུང་ད་བར་ཐེག་པ་མཆོག་གི་བརྟུལ་ཞུགས་ལ་གནས་
པའི་རྒྱ་བོད་ ཀྱི་ མཁས་ གྲུབ་ ཕལ་ ཚེ་ བ་ རྣམས་ ཀྱི་ གསུང་ གི་ སྙིང་ པོ་དོན་གྱི་
གདམས་པ་གཅིག་ཉམས་སུ་ལེན་པའི་དྲན་འདུན་དང་མ་བྲལ་བ་ཡོད་ལགས་
ཤེས་བྱུང་ཞིང་། དེ་ལྟར་སྒྲུབ་པ་ཡུན་རིང་ལ་ཤུགས་དྲག་པོས་གོ་འཕང་ཇི་ལྟ་བུ་
བརྙེས་པ་ཡང་། ཉིད་ཀྱི་གསུང་ལས།
གངས་ཅན་ལྗོངས་ཀྱི་སྐལ་ལྡན་མཆོག །
བློ་བཟང་དོན་གྲུབ་ཞེས་པས་ཀྱང་། །
ལམ་མཆོག་འདི་ཉིད་ཉམས་བླངས་པས། །
ཚེ་འདི་ཉིད་ལ་སངས་རྒྱས་ཐོབ། །ཞེས་གསུངས་ཏེ། བསམ་གྱིས་
མི་ཁྱབ་པའི་རྣམ་ཐར་རོ། །
དེ་ནས་སྐུ་ཚེ་ཇི་སྲིད་བར་སྐྱེ་བོ་ཕལ་མོ་ཆེས་མཐོང་བ་དང་ཐོས་པའི་ཡུལ་
ལས་འདས་པ་དབེན་པ་ནས་དབེན་པའི་གནས་ཆེན་དང་། རྒྱུ་ཞིང་གནས་པར་
བྱའོ་སྙམ་དུ་དགོངས་པ་ལས། དུས་རེ་ཞིག་གི་ཚེ་དབེན་སར་ཐུགས་དམ་ལ་
མཉམ་པར་གཞག་པའི་ཐོ་རེངས་ཞིག་ཟིལ་དང་འུར་ཆོམ་ཤིན་ཏུ་ཆེ་བའི་ངང་
ནས་སྐུ་རྒྱབ་ཀྱི་མགོན་པོའི་བྲིས་སྐུ་དེས་གསུངས་སྙམ་པ་ལ།
ཉི་ཤུ་རྩ་བཞིའི་མཁའ་འགྲོའི་གཙོ། །
དཔའ་བོ་ཆེན་པོ་འདིར་བཞུགས་ལ། །
ཆུ་སྐྱེས་ཁོང་པའི་པད་དཀར་བཞིན། །
སྦས་པའི་ཚུལ་གྱིས་བྱིན་གྱིས་རློབས། ། ཟེར་བ་ཞིག་བྱུང་གསུངས།
28



དེ་ལྟ་བུའི་མགོན་པོའི་བྲིས་སྐུ་བྱིན་རླབས་ཅན་དེ་ཡང་དབེན་དགོན་གྱི་མགོན་
ཁང་ན་བཞུགས་སོ། ། །
བཅུ་གཅིག དབུས་རིའི་རྩེར་དབེན་དགོན་ཕྱག་བཏབ་པ།
༈ དེ་ལྟར་ལྷ་དང་བླ་མས་ལུང་བསྟན་པ་ལ་བརྟེན་ནས་དབུས་རིའི་
རྩེར་དབེན་དགོན་བཏབ་ནས། མདོ་ཁམས། མངའ་རིས། དབུས་གཙང་སོ་
སོ་ནས་དད་འདུས་ཀྱི་སྐལ་བ་དང་ལྡན་པའི་གདུལ་བྱའི་ཚོགས་རྣམས་ལ་ཟབ་པ་
དང་རྒྱ་ཆེ་བའི་ཆོས་ཀྱི་འཁོར་ལོ་བསྐོར་བར་མཛད་དོ། ། དེའི་ཚེ་ཡང་གདུལ་
བར་བྱ་བའི་ཚོགས་རྣམས་ཀྱིས་དེད་པས་ཀུན་ནས་བསླངས་པའི་མཆོད་པ་དང་
ཟང་ཟིང་གིས་བསྙེན་ཅིང་བཀུར་པའི་ཚོགས་རྒྱང་རིང་པོ་དག་ནས་ཀྱང་དམ་པ་
འདིའི་དྲུང་དུ་ཉེ་བར་ལྷགས་ ཤིང་། སྤྱན་ལམ་དུ་བབས་པ་དག་ཀྱང་བདག་
གིར་ཡོངས་སུ་བཟུང་བ་གཅིག་ཀྱང་མ་མཛད་པར་གྲགས་ཏེ། ཉིད་ཀྱི་གསུང་
ལས།
སྔོན་དུས་ཀྱི་མི་ལ་རས་པ་དང་། །
ད་དུས་ཀྱི་བློ་བཟང་དོན་གྲུབ་ལ། །
འཕྲུལ་ཆས་ཀྱི་ཟས་གོས་མ་གཏོགས་པ། །
ནོར་དངོས་པོའི་འཛིན་པས་དགོས་པ་མེད། །
ཚེ་གཅིག་ལ་སངས་རྒྱས་བསྒྲུབ་པ་ལ། ། །
དེ་འདྲའི་སྤྱོད་ལ་ལེགས་གནས་ནས། ། །
ཆགས་སྡང་སྤངས་པའི་དབེན་གནས་སུ། །
དལ་འབྱོར་ལ་སྙིང་པོ་ལེན་པར་ཤོག །ཅེས་གསུངས་པ་ལྟར་རོ། །
{ }| )



བཅུ་གཉིས། ཐུགས་སྲས་ཇི་ཙམ་བསྐྱངས་པའི་སྐོར།
༈ དེ་ལྟ་བུའི་དམ་པ་འདི་ཉིད་ཀྱི་ཡོན་ཏན་གྱི་པད་ཚལ་ལ་འཁོར་བའི་
སྡེ་སྣོད་འཛིན་པ་རྐང་དྲུག་ལྡན་པའི་ཚོགས་ཀྱིས་མངའ་རིས་བོད་ཀྱི་ཡུལ་གྲུ་ཀུན་
ཏུ་ཁྱབ་པ་མཐའ་དག་པ་སུ་ཞིག་གིས་བརྗོད་པར་ནུས། རགས་རིམ་གྱི་དབང་
དུ་བྱས་ན། ཀུན་མཁྱེན་ལེགས་པ་དོན་གྲུབ་ལའང་རྣལ་འབྱོར་བླ་མེད་ཀྱི་འཁྲིད་
ལག་རྗེས་ཐུན་མོང་མ་ཡིན་པའི་གདམས་པ་མ་ལུས་པ་བསྩལ། བྱང་སྟོན་སྨྲ་
བའི་དབང་པོ་བསམ་གཏན་འོད་ཟེར། ཀུན་མཁྱེན་ཤར་དཔལ་བའི་གདན་ས་
པ། མདོ་བརྗོད་རྗེ་བློ་གྲོས་རྣམ་རྒྱལ་བ། ཆོས་རྗེ་དགེ་ལེགས་རྣམ་རྒྱལ་བ།
ཞལ་སྔ་ནས་ སངས་ རྒྱས་ རྒྱལ་ མཚན་ པ། ཆོས་རྗེ་ངག་དབང་གྲགས་ པ་ སྐུ་
མཆེད། ཀོང་སྟོན་ཆོས་རྗེ་འཇམ་དབྱངས་རྒྱལ་པོ། ཐོན་པ་ཞལ་སྔ་ནས་བཀྲ་
ཤིས་རྒྱལ་མཚན། ཆོས་རྗེ་ལྷོ་པ་བློ་གྲོས་རྣམ་རྒྱལ། བསམ་གཏན་པ་ཆེན་པོ་རྗེ་
དབོན་ལེགས་ཚོགས་ལྷུན་གྲུབ། མཁན་ཆེན་ནོར་བཟང་རྒྱ་མཚོ། རྒྱུད་སྡེ་
འཛིན་པ་ཞལ་སྔ་ནས་རྣམ་རྒྱལ་དཔལ་བཟང་། པཎ་ཆེན་བསམ་གྲུབ་དཔལ་
བཟང་། བསྟན་པའི་མངའ་བདག་པཎ་ཆེན་དམ་ཆོས་ཡར་འཕེལ། མཁས་
གྲུབ་དམ་པ་སངས་རྒྱས་ཡེ་ཤེས། རྗེ་བློ་བཟང་རྒྱ་མཚོ། མངའ་རིས་ སློབ་
དཔོན་པ་དགེ་འདུན་རྒྱལ་མཚན། ཐོས་བསམ་གླིང་པ་རིན་པོ་ཆེ་དཔལ་འབྱོར་
རྒྱ་མཚོ། གངས་ཅན་མཁན་པོ་པཎ་ཆེན་རིགས་པ་སེང་གེ་ལ་སོགས་པ་མདོར་
ན་དབུས་གཙང་གི་སྡེ་སྣོད་འཛིན་པ་དང་། རིས་མེད་པའི་བན་སྐྱའི་ཚོགས་
མཐའ་ཡས་པ་ལ། ཟབ་པ་དང་རྒྱ་ཚེ་བའི་དམ་པའི་ཆོས་ཀྱི་བཀའ་དྲིན་གྱིས་
ཁྱབ་པར་མཛད་དོ། །
25 }



བཅུ་གསུམ། དགོངས་པ་ཆོས་དབྱིངས་སུ་ཐིམ་པ།
༈ དེ་ལྟར་སྐུ་དངོས་ཀྱིས་གདུལ་བའི་མཛད་པ་མཐར་ཕྱིན་པར་མཛད་
ནས། དཔའ་བོ་གཡུལ་ལས་རྒྱལ་བའམ། དེད་དཔོན་ནོར་བུ་ལོན་པ་ལྟར་དུ།
ཚེར་མ་ལ་བརྟེན་པའི་བསྙེལ་/ སྙུན་》ཚུལ་བསྟན་པའི་མུ་ནས། རྗེ་བཙུན་བླ་མ་
དམ་པ་སངས་རྒྱས་ཡེ་ཤེས། ཉིད་ཀྱི་རྒྱལ་ཚབ་ཏུ་མངོན་པར་དབང་བསྐུར་ཏེ་
ཟད་བྱེད་ཅེས་པའི་ལོ་ཆོ་འཕྲུལ་ཟླ་བའི་ཉེར་གསུམ་ལ་ཐ་མལ་གྱི་གཟུགས་ཀྱི་སྐུའི་
བཀོད་པ་ཆོས་ཀྱི་དབྱིངས་སུ་བསྡུ་བར་མཛད། དེའི་ཚེ། དགུང་ཞག་མ་གྲོལ་གྱི་
བར་དུ་ནམ་མཁའ་ལས་ལྷ་རྣམས་ཀྱིས་མེ་ཏོག་གི་ཆར་འབེབས་པ་དང་། འཇའ་
འོད་ཀྱི་བླ་བྲེ་ཕྱོགས་མཚམས་སུ་བྲེས་པ་ལ་སོགས་པས་སྐྱེ་བོ་ཀུན་གྱི་ཡིད་འཕྲོག་
པར་གྱུར་ཏེ། ཐུན་མོང་མ་ཡིན་པའི་རྣམ་པར་ཐར་པ་ནི། དེ་ཡང་སྙུན་གཡོག་གི་
དགེ་སློང་འགའ་ཞིག་གིས་མཎྜལ་ཕུལ་ཏེ་ཞུས་པས་གསུངས་པ་འདི་ལྟར།
གང་གིས་ཁྱེད་ཀྱི་མཚན་ཙམ་དྲན་པས་ཀྱང་། །
འདི་ཕྱིའི་ལེགས་ཚོགས་ཐམས་ཅད་ཅིག་ཅར་དུ། །
སྟེར་མཛད་བླ་མ་ཐུབ་པའི་དབང་པོ་ལ། །
རྟག་ཏུ་གུས་པའི་ཡིད་ཀྱིས་ཕྱག་འཚལ་ལོ། །
བདག་ཅག་ཐར་ལམ་བགྲོད་པའི་གཙོར་གྱུར་པ། །
ཐེག་ཆེན་བསྟན་པ་འཛིན་པའི་ཉན་ཐོས་སུ། །
ལེགས་གྱུར་ཐུབ་པ་ཆེན་པོའི་ཉན་ཐོས་ཀྱི། །
རྟོགས་པའི་མཆོག་ཏུ་གྱུར་པ་ཡིན་སྙམ་ཡོད། །
དེ་ནས་ད་བར་བྱང་ཆུབ་སྤྱོད་པ་ཡི། །
34 3 ?



དལ་འབྱོར་རྟེན་བཟང་ལེགས་པར་ཐོབ་གྱུར་ཏེ། །
ངན་སོང་གསུམ་སོགས་སྡུག་བསྔལ་རབ་སྤངས་ནས། །
ལྟ་སྤྱོད་ལྡན་པའི་དལ་འབྱོར་ཐོབ་བམ་སྙམ། །
བདག་གི་ལུས་ངག་ཡིད་གསུམ་འདི་དག་ནི། །
རྒྱལ་བ་ཐམས་ཅད་འདུས་པའི་སྐུ་ཡི་མཆོག །
ཐུབ་དབང་རྡོ་རྗེ་འཆང་དུ་ལེགས་མཐོང་ནས། །
དད་པའི་སྤུ་ལོང་ལེགས་པར་གཡོས་གྱུར་ཅིང་། །
ཉིན་མཚན་ཀུན་ཏུ་གསོལ་བ་འདེབས་པ་ན། །
ཤུགས་དྲག་དད་པས་ཡན་ལག་བདུན་པས་ནི། །
ཇི་སྲིད་བྱང་ཆུབ་བར་དུ་བརྩོན་པར་ཤོག །
འདི་ཡི་དགེ་བས་བདག་གཞན་འགྲོ་བ་ཀུན། །
འོག་མིན་མཁའ་སྤྱོད་དགའ་ལྡན་བདེ་བ་ཅན། །
མངོན་དགའ་ལ་སོགས་དག་པའི་ཞིང་ཁམས་སུ། །
མྱུར་བ་མྱུར་བར་ལེགས་པར་སྐྱེ་བར་ཤོག །
བདག་ལ་ལེགས་པར་དད་པའི་སྐྱེས་བུ་རྣམས། །
ཚེ་འདིའི་མཐར་ཡང་རྒྱལ་བ་འོད་དཔག་མེད། །
འཁོར་དང་བཅས་པ་མཐོང་ནས་དེ་མ་ཐག །
བུ་བུ་བདེ་བ་ཅན་དུ་འགྲོའོ་ཞེས། །
མཐར་ཐུག་གསུང་གི་སྣང་བ་ཐོབ་པར་ཤོག །
སངས་རྒྱས་ཀུན་གྱིས་གསུངས་པའི་ཐེག་པ་མཆོག །
ཧེ་རུ་ཀ་དཔལ་ལ་སོགས་ཡི་དམ་ལྷའི། །
?}



རིམ་གཉིས་ཆ་ལག་བཅས་པའི་རྟོགས་པ་རྣམས། །
ཚེ་འདི་ཉིད་ལ་མངོན་དུ་རབ་གྱུར་ནས། །
འགྲོ་ཀུན་བདེ་ཆེན་གནས་ལ་འགོད་པར་ཤོག །
ཐུབ་དབང་རྡོ་རྗེ་འཆང་དང་ཙོང་ཁ་བས། །
ཡིད་ལ་གང་འདོད་དངོས་གྲུབ་མ་ལུས་པ། །
འབེབས་མཛད་རྩ་བརྒྱུད་བླ་མའི་ཚོགས་རྣམས་དང་། །
ཕྱག་དྲུག་མགོན་པོ་ལ་སོགས་བསྟན་སྲུང་གིས། །
འདི་ཕྱིའི་ལེགས་ཚོགས་ཐམས་ཅད་ཅིག་ཅར་དུ། །
ལེགས་པར་འགྲུབ་པར་བྱེད་པའི་བཀྲ་ཤིས་ ཤོག ། ཅེས་གསུངས་
ཤིང་། བསྟོད་པར་ཡང་།
ཞིང་འདིར་ཐུབ་དབང་ཉིན་བྱེད་ཤར་པའི་ཚེ། །
རྟོགས་པའི་མངའ་བདག་འཇམ་དཔལ་གྲགས་པ་ཞེས། །
ཐུབ་དབང་སྲས་ཀྱི་མཆོག་གྱུར་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
ཞེས་དང་།
སངས་རྒྱས་གཉིས་པ་ཀླུ་སྒྲུབ་གཞུང་ལུགས་ལ། །
སྨྲ་བ་ངན་པའི་མུན་པ་ཀུན་བཅོམ་ནས། །
མ་ནོར་དགོངས་དོན་གསལ་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
བརྒྱ་ཕྲག་དཀའ་བས་གྲུབ་པའི་གནས་མཆོག་ནས། །
ཀུན་ཏུ་བཟང་པོའི་ཐུགས་བཅུད་གསང་བའི་ལམ། །
3.}}



j PRER
གངས་ཅན་ལྗོངས་འདིར་རྒྱས་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
མར་མེ་མཛད་དཔལ་ལམ་སྲོལ་རྒྱས་མཛད་ཚེ། །
བློ་གྲོས་བཟང་པོའི་འབྱུང་གནས་བཤེས་གཉེན་གྱུར། །
བཀའ་གདམས་བསྟན་པའི་སྲོག་ཤིང་དབེན་ས་པ་ །
བློ་བཟང་དོན་གྲུབ་ཞབས་ལ་གསོལ་བ་འདེབས། །
འཇམ་དཔལ་དབྱངས་ཀྱིས་རྗེས་བཟུང་བྱིན་བརླབས་པས། །
ཕྱི་ནང་ལོག་ལྟ་ཅན་རྣམས་ཚར་བཅད་ནས། །
འཁྲུལ་མེད་གདམས་པས་རྗེས་བཟུང་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །
མཚོ་སྐྱེས་རྡོ་རྗེས་ཆེར་བསྔགས་བློ་བཟང་བསྟན། །
མ་ནོར་ཡོངས་རྫོགས་བསམ་འཕེལ་ཡིད་བཞིན་ནོར། །
བྱི་དོར་མཆོག་གིས་གསལ་མཛད་དབེན་ས་པ། །
བློ་བཟང་དོན་གྲུབ་ཞབས་ལ་གསོལ་བ་འདེབས། །ཞེས་སྐྱེས་པའི་
རབས་ཀྱི་རྣམ་པར་ཐར་པ་ལས་བརྩམས་པ་སྟེ། བློ་གྲོས་དང་ལྡན་པ་དག་གིས་
ལེགས་པར་དཔྱོད་ཞིག་གུ །
སྨྲས་པ།
སྒྲིབ་གཉིས་བསིལ་བྱེད་རྒྱ་དག་ལས། །
རྣམ་གྲོལ་སྔོན་མེད་མཛེས་པ་འདིས། །
ཐུབ་བསྟན་རབ་གསལ་གཉེན་ཚོགས་ལ། །
ཟླ་ཤེལ་ཞུན་མུ་འཁྱིལ་འདྲ་བའི། །
P { }.，



སྟོད་གཡོགས་མཆོག་སྦྱིན་སྙིགས་མ་ལྔའི། །
མཚན་མོའི་གདོང་མུན་མི་བཟད་པ། །
སྐྲག་པས་སྟོབས་ལྡན་ཇི་བཞིན་དུ། །
རྒྱ་མཚོའི་གོས་ཅན་སྐྱབས་སུ་ཟུང་། །
ལུང་ཚོགས་རིན་ཆེན་གྱིས་གཏམས་པའི། །
ཀཱ་རུ་ཎི་ཀའི་ཆུ་གླང་བདག །
མཁས་དང་གྲུབ་དབང་རྒྱུན་འཛིན་གྱི། །
ལེགས་བཤད་ཟིལ་དངར་རྒྱུན་ལྡན་པས། །
སྲིད་རྩེའི་བར་དུ་གྱེན་དུ་ལུད། །
ཉོན་མོངས་འོད་རྣོས་གདུངས་པ་ལ། །
དུས་ཀྱི་སྤྲིན་ཆེན་ཇི་བཞིན་དུ། ། །
མངོན་པར་བསིལ་བའི་བསང་གཏོར་སྦྱིན། །
དམ་པས་བསྟེན་པའི་གངས་ཁྲོད་ཀྱི། །
ས་འཛིན་དབང་པོའི་ངོས་དག་ལ། །
ཐབས་ཤེས་འདབ་གཉིས་བསྐྱོད་པའི་གར། །
སྒྱུར་བྱེད་སྔོན་མེད་ག་རུ་ཌ། །
དཔལ་རྐང་རིང་ལུགས་འཁོར་ལོའི་ལག །
རྣམ་པར་འདེགས་པའི་ཁུར་འཆང་ཞིང༌། །
སྡོམ་དགྲ་བྲང་འགྲོའི་ཚོགས་རྣམས་ཀུན། །
ཚིག་ཙམ་མིང་གི་ལྷག་མར་བྱས། །
རྡོ་རྗེ་འཛིན་པའི་ཟབ་ལམ་ནམ་མཁའི་མཛོད། །
བ》(3f}



ལེགས་པར་ཕྱེ་ནས་སྐལ་པ་མངོན་མཐོ་བའི། །
འགྲོ་བའི་ཡིད་ཀྱི་རྫིང་བུ་ལེགས་བཤད་ཀྱི། །
ཛ་ཧུའི་བུ་མོའི་རྒྱུན་གྱི་འབྱོར་པས་བརྒྱན། །
གང་གི་བཀའ་དྲིན་རིན་ཆེན་མེ་ཏོག་གི །
འཕྲེང་བ་གསར་དུ་སྤེལ་བའི་དོ་ཤལ་གང་། །
ཕྱོགས་ཀྱི་མཛེས་མའི་ཟུར་ཕུད་ལ་བཀོད་པའི། །
ངོ་མཚར་སྟོང་གི་འོད་རིས་རྣམ་པར་གཡོ། །
མཐའ་དག་གསུང་རབ་ཀུན་གྱི་པུསྟ་ཀ ། །
བསླབ་གསུམ་གསེར་གྱི་སྐུ་རགས་མཆོག་མཛེས་ཤིང་། །
འགྲོ་ལ་ཕན་བདེའི་སྣང་བ་མཚོན་བྱེད་པ། །
གང་འདི་སྐྱེ་དགུའི་བསོད་ནམས་གཟུགས་ཅན་བཞིན། །
རྣམ་དག་ཆོས་སྐུའི་མཁའ་དབྱིངས་མཛེས་མ་དེ། །
འཕོ་འགྱུར་སྤངས་ཀྱང་གཟུགས་སྐུའི་བརྒྱ་བྱིན་གཞུ། །
ཐ་མལ་སྐྱེ་བོའི་ལོངས་སྤྱོད་ཡུལ་དག་ལས། །
འབྲལ་བར་བཞེད་ཚེ་ཚིག་མངས་འཆི་མེད་ལམ། །
འཇའ་ཚོན་གྱིས་བཀླུབས་གསེར་དངུལ་བཻཌཱུརྱ། །
དབང་སྔོན་པདྨ་རཱ་གའི་མེ་ཏོག་གིས། །
མཐའ་དག་སྐྱེ་བོའི་མིག་དང་ཡིད་དབང་ལ། །
སྦྲང་རྩི་ གསར་ པའི་མཆོད་ཡོན་ཅི་ཡང་སྦྱིན། ། ཞེས་བྱ་བ་ནི་རྗེ་
བཙུན་ཐམས་ཅད་མཁྱེན་པ་དབེན་ས་པ་ཆེན་པོའི་མཛད་པའི་ཆ་ཙམ་བརྗོད་
པའོ། ། ། །



《 པཎ་ཆེན་སྐུ་ཕྲེང་རིམ་བྱོན་གྱི་མཛད་རྣམ་》དཔེ་ཚོགས། ༡
པཎ་ཆེན་སྐུ་ཕྲེང་དང་པོ་དང་གཉིས་པ། གསུམ་པའི་རྣམ་ཐར།
རྩོམ་པ་པོ།
རྗེ་བཙུན་ཆོས་ཀྱི་རྒྱལ་མཚན་དང་ཡོངས་འཛིན་ཡེ་ཤེས་རྒྱལ་
མཚན་སོགས།
རྩོམ་སྒྲིག་པ། ལོང ས་ཁང་ཕུན་ཚོགས་རྡོ་རྗེ།
ཁ་ཤོག་འཆར་འགོད་པ། སྐལ་བཟང་ཚེ་རིང་།
པར་གཞི་སྒྲིག་མཁན། ། ལྷག་སྒྲོལ།
དཔེ་སྐྲུན་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
པར་འདེབས་ཚན་པ། པེ་ཅིང་ཀྲུའུ་ཅི་པར་འདེབས་ཚད་ཡོད་ཀུང་སི།
པར་བཀྲམ་ཚན་པ། བོད་ལྗོངས་ཤིན་ཧྭ་དཔེ་ཚོང་ཁང་།
དེབ་ཚད།
S() » 11tj8 1 3?
པར་ཤོག
[0. 5
པར་གཞི།
2༥)1 | ལོའི་ཟླ་7པར་པར་གཞི་དང་པོ་བསྒྲིགས།
པར་ཐེངས། 2()1-1ལོའི་ཟླ་7པར་པར་ཐེངས་དང་པོ་བཏབ།
པར་གྲངས།
13, 50()
དཔེ་དེབ་ཨང་རྟགས། ISI3N(378-- S():58– 38—《མི་ཡིག( བོད)
དཔེ་ཚོགས་ཆ་ཚང་སྒོར། 28{), ()(）
པར་གཞི་རང་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
历業班禅大师传:藏文曲吉坚赞等异,拉萨:
西藏藏古籍出版社,20115.1()
ISAN 978 7-SH181-538-3
1. i … 1.1洛…. ::班神 列传藏语
*.1B! 13.12
中国版本图育馆(II)数据核字(20115)第22.1.32
班禅大师传记 从(1)
一、二、三世班禅额尔德尼传
作者的坚赞、益西坚赞等
责任编辑 龙康·平措多吉
封面设计 格桑次:
|
版珍
版 西藏藏文籍出版社
印刷,北京洲际印刷有限责任公司
行 西藏新华山
本St. 1165 13:
张 10.25
次 2011年7月第1版
次 111年7月第1次印刷
数 13,500
| ISBN11S-1 S4155 518
价 ”ii. 111
责封组出印发开印版印印书定
·农次数号价
;
《文(
藏)
版权所有翻印必究



སསགས་ཟབ་
རྣམ་སྲས་གསེར་རིའི་པོད་ཕྲེང༌།
།
་།།
sBE 373-7-80589-398-3
s_Ill778 0 5IIP39383lly
ལe p: 286300
